# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:09.506119
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0355-025歐阳文忠公文集外集-卷第二十五.
<pb:KR4d0069_SBCK_025-1a>¶
外集卷第二十五　歐陽文忠公集七十五¶
　　論¶
　　　殿試儒者可與守成論(闕)¶
　　　三皇設言民不違論¶
論曰夫至治之極也塗耳目以愚民之識暢希夷以¶
合道之極化&KR0013;而物不知功成而迹無眹古有臻於¶
是者其大道之行乎聖人之興也&KR0162;仁義以為徳之¶
細放約束以取民之信徳及而物自化言行而人必¶
從古有盛於此者其三皇之世歟故孔子有三皇設¶
言而民不違之&KR0003;敢試論之若乃暢上古之至道張¶
<pb:KR4d0069_SBCK_025-1b>¶
億世之逺御結繩&KR0001;以為信也而懼信之未孚我則¶
有書契之易於是乎畫八卦以由數起茹毛&KR0001;以飬¶
生也而憚生之未具我則有烹飪之利於是乎甞百¶
&KR0150;以粒烝民網&KR0328;利人以為用使以畋而以漁牛馬¶
異性而必馴使可乗而可服壯棟宇以易古者之居¶
垂衣裳以興天下之治凡&KR0001;以使民不倦者皆伏犧¶
神農黄帝之為世(疑)然而治既行矣民既賴矣守之以¶
至靜化之以無為上有淡泊清淨之風下無薄惡叛¶
離之俗故言為教詔非誥誓而自聽言為號令不鞭¶
扑而自隨且夫㰱血以涖盟約要之於信者由不信¶
<pb:KR4d0069_SBCK_025-2a>¶
而然也為刑以殘肌骨威之使從者由不從而設也¶
不若御至質之民行大道之化恱不以愛故不待賞¶
而勸畏不以威故不待罰而責政不罔民故不待約¶
而信事不申令故不待誥而從一言以行萬民禀命¶
賴其徳者百年而利服其化者百年而移非三皇之¶
徳其孰能與於此乎噫商人作誓欲民之從也而人¶
始疑周人㑹盟欲信之固也而諸侯叛由是而言則¶
詛民於神明狃民於賞罰而違之者末世之為也服¶
民以道徳漸民以教化而人自從之者三皇之盛也¶
夫設言而不違者其在兹乎¶
<pb:KR4d0069_SBCK_025-2b>¶
　　　賈&KR0105;不至公卿論¶
論曰漢興本恭儉革弊末移風俗之厚者以孝文為¶
稱首議禮樂興制度切當世之務者惟賈生為美談¶
天子方忻然&KR0003;之&KR0029;以為用而卒遭周勃東陽之毁¶
以謂儒學之生紛亂諸事由是斥去竟以憂死班史¶
賛之以&KR0105;天年早終雖不至公卿未為不遇予切惑¶
之甞試論之曰孝文之興漢三世矣&KR0012;秦之弊未救¶
諸吕之危繼作南北興兩軍之誅京師新蹀血之變¶
而文帝由代邸嗣漢位天下初定人心未集方且破¶
觚斲雕衣綈履革務率敦朴推行恭儉故改作之議¶
<pb:KR4d0069_SBCK_025-3a>¶
謙於未遑制度之風闕然不講者二十餘年矣而&KR0105;¶
因痛哭以憫世太息而著論況是時方隅未寧表裏¶
未輯匈奴桀黠朝那上郡蕭然苦兵侯王僣儗淮南¶
濟北繼以見戮&KR0105;指陳當世之冝規畫億載之策願¶
試属國以系單于之頸請分諸子以弱侯王之&KR0020;上¶
徒善其言而不克用又若鑒秦俗之薄惡指漢風之¶
奢侈嗼屋壁之&KR0013;帝服憤優倡之為后飾請設庠序¶
述宗周之長乆深戒刑罰明孤秦之速亡譬人主之¶
如堂&KR0001;以優臣子之禮置天下於大器&KR0001;以見安危¶
之㡬諸&KR0001;以日(疑)不可勝而文帝卒能拱黙化理推¶
<pb:KR4d0069_SBCK_025-3b>¶
行恭儉緩除刑罰善飬臣下者&KR0105;之&KR0001;言略施行矣¶
故天下以謂可任公卿而劉向亦稱逺過伊管然卒¶
以不用者得非孝文之初立日淺而宿&KR0005;老臣方握¶
其事或艾旗斬級矢石之勇或鼔刀販繒賈竪之人¶
朴而少文昧於大體相與非斥至于謫去則&KR0105;之不¶
遇可勝歎哉且以&KR0105;之&KR0001;陳孝文略施其術猶能比¶
徳於成康況用於朝廷之間坐於廊廟之上則舉大¶
漢之風登三皇之首猶決壅禆墜耳奈何俯抑佐王¶
之略逺致諸侯之間故&KR0105;過長沙作賦以弔汨羅而¶
太史公傳於屈原之後明其若屈原之忠而遭棄逐¶
<pb:KR4d0069_SBCK_025-4a>¶
也而班固不譏文帝之逺賢痛賈生之不用但謂其¶
天年早終且&KR0105;以失志憂傷而横夭豈曰天年乎則¶
固之善志逮(疑作/殆)與春秋襃貶萬一矣謹論¶
　　　夫子罕言利命仁論¶
論曰昔明王不興而宗周衰斯文未喪而仲尼出修¶
敗起廢而變于道扶衰救弊而反於正至如探造化¶
之本&KR0296;㡬深之慮以窮乎天下之至精立道徳之防¶
張禮樂之致以逹乎人情之大竇故易言天地之變¶
吾得以辭而繫詩厚風化之本吾得以擇而刪禮樂¶
備三代之英吾得以定而正春秋立一王之法吾得¶
<pb:KR4d0069_SBCK_025-4b>¶
以約而修其爲教也&KR0001;以該明帝王之大猷推見天¶
人之至&KR0046;道有機而不得祕神有密而不得蔵暁乎¶
人倫明乎耳目如此而詳備也然獨以利命仁而罕¶
言其旨何哉請試言之夫利命仁之爲道也淵深而¶
難明廣博而難詳若乃誘生民以至教周萬物而不¶
遺草木賁殖而無知&KR0001;以遂其生&KR0613;喙行息而不知¶
&KR0001;以逹其樂物性莫不欲茂則薫之以太和人情莫¶
不欲壽則濟之以不夭滯者導之使逹蒙者開之使¶
明衣&KR0013;羣生贍足萬&KR0011;此上之利下及於物聖人逹¶
之以和於義也則利之爲道豈不大哉凾五行之秀¶
<pb:KR4d0069_SBCK_025-5a>¶
氣兼二儀之肖貌禀爾至命得之自天厥生而靜謂¶
之性觸物而動感其欲派而為賢愚誘而為善惡賢¶
愚&KR0001;以異貴賤善惡&KR0001;以定吉凶貧冨窮逹死生天¶
壽賦分而有定循環而無端聖人逹之内照乎神明¶
小人逆之外滅於天理則命之為義豈不逹哉又若¶
兼百行以全美居五常而稱首愛人而及物力行而¶
能近守而行之一日由乎復禮推而引之天下稱乎¶
逹道則仁之為理豈不盛哉噫三者之&KR0003;誠皆聖人¶
之深逹非難言之也易曰乾以羙利利乎天下又曰¶
利者義之和中庸曰天命之謂性又曰君子居易以¶
<pb:KR4d0069_SBCK_025-5b>¶
俟命繫辭曰樂天知命故不憂禮記曰仁者天下之¶
表又曰仁者右也道者左也酌是而論之則非不言¶
也然罕言及者得非以利命仁之為道微而奥博而¶
逺賢者誠而明之不假言之道也愚者鮮能及之雖¶
言之弗可曉也故曰中人已上可以語上中人已下¶
不可以語上又曰仁則吾不知者舉一可知也子貢¶
以謂夫子之言性與天道不可得而聞者誠在是乎¶
然則利命仁之罕言由此而見矣謹論¶
　　策¶
　　　南省試策五道(并問目)¶
<pb:KR4d0069_SBCK_025-6a>¶
　問管夷吾之書曰聖人之治天下也四民勿使雜¶
　處則其言哤其事易士就間燕工就官府商就市¶
　井農就田野羣萃而州處少而習焉其志安焉不¶
　見異物而遷焉且曰士農之子常為士農工商之¶
　子常為工商若乃士講學以居位農力穡以阜生¶
　安而不遷斯則嘉矣其或百工居肆萬商成淵竒¶
　技淫巧之蕩心鬻良雜苦之牟利安於&KR0001;習未足¶
　敦風見善而遷兹亦何害又如端木之貨殖膠鬲¶
　之魚鹽倪寛之帶經王猛之賣畚乗時萬變安可¶
　限其定居黄憲之牛醫胡廣之田畒桑羊之賈竪¶
<pb:KR4d0069_SBCK_025-6b>¶
　叔敖之&KR0018;薪肯構百端安可責其承世今兹貢士¶
　之制亦有異&KR0011;之防雖條禁之乆行諒甄明之不¶
　暇衆君子優於博古長於辨冝以爲如何無惜辭費¶
對講天人之精祲責&KR0708;茅之愚言古之求治者莫急¶
於此興愚民之休利傳經術而條對士之射䇿者以¶
盡其才自漢而還於唐爲盛然以公孫之對置第本¶
下天子自擢於第一劉蕡之言指時甚直有司不敢¶
以入第盖言至切者顧後害論至甚者爲難行故事¶
欲述者枉於有司而議不得申言欲顯者牽於文辭¶
而談不得騁爲弊之甚由古而然夫能革之誠在今¶
<pb:KR4d0069_SBCK_025-7a>¶
日皇上垂衣御圖側席延士詔郡國以充賦命公卿¶
而署奏而末學庸妄亦預試言開陳其端周爰而問¶
上&KR0001;以講求至治之本下&KR0001;以展盡思慮之秋也䇿¶
以謂古之四民罔敢雜處之義而今取士故有異&KR0011;¶
之防端木膠鬲倪寛王猛之徒謂不可限以定居黄¶
憲胡廣桑羊叔敖之賢謂不可責其世職以古之鑒¶
求今之冝此誠當世之&KR0001;急也且夫至治之世四民¶
異居士處間燕談仁義禮樂於是乎興農服力穡限¶
井田衣食於是乎足工述巧以備器用商逹貨以遷¶
有無少而習之各有常分故命射以觀其徳命御以¶
<pb:KR4d0069_SBCK_025-7b>¶
論其行如是則可以官賢材而不肖者有&KR0001;勸不耕¶
則祭無盛不&KR0094;則衣無帛如是則可以禁㳺手而趨¶
末者著於本器竒者殺以杜工之僞&KR0028;譏弗征以檢¶
商之猾此聖王&KR0001;以治天下之本罪(疑)不得以異物¶
遷也及周之晚漢繼而興救時之冝猶有可取士雖¶
不選於里而有孝㢘之舉農欲勸之使勤故有力田¶
之秩有市籍則不得仕禁乗車之抑其豪行之當時¶
猶為進士(疑)降及弊末適於權冝有入貲以為郎有¶
入粟而拜爵農商雜進黒白混然今國家監太清以¶
為治求王道之大端務思真賢以登庶位故於貢士¶
<pb:KR4d0069_SBCK_025-8a>¶
之制亦有異&KR0011;之防此誠法古為政之要也然自井¶
田一墮四民失業士不本郷里舉不明真僞後世之¶
取賢者冝條禁之故有行限年之制有復郷舉之請¶
有立秀才之科有立中正以品功伐之髙下有從土¶
斷以禁人士之流移科條益嚴變更非一賢否之辨¶
未覩其真豈非制其末而失其要歟方今詔郡國&KR0010;¶
貢謹土著以占數先郷議而覈實然患條禁乆行甄¶
明不暇者誠由制之未得其術爾必若取人以才考¶
行以實舉賢者上賞以旌功不肖者黜地以明罰自¶
然無冐舉之過有得人之盛又何患工商雜以並進¶
<pb:KR4d0069_SBCK_025-8b>¶
士&KR0011;混而無别乎彼作竒巧以蕩心雜良苦而射利¶
謂其媮俗未足敦風在乎禁之以絶其僞而巳若乃¶
端木殖財膠鬲擅利倪寛為御史而稱職王猛與諸¶
&KR0081;而並功黄憲有三公之量胡廣明萬事之理桑羊¶
之心計叔敖之善相如此數賢者皆遭遇其時以立¶
勲業故不限以定居責其世職烏得同條而語哉謹¶
對¶
　　　第二道¶
　問古者糾&KR0022;禁以敘六典因天討而作五刑&KR0001;以¶
　申嚴國章明慎時憲恊大中之法助教化之治定¶
<pb:KR4d0069_SBCK_025-9a>¶
　三尺以著令明一成而不變又赦過宥罪議獄緩¶
　死法天地之茂育象雷雨之作解式顯好生之化¶
　茂宣去殺之仁且肆眚之恩尚廢而不用則時無¶
　滌&KR0126;之澤若數以為利則人有委轡之歎折&KR0168;之¶
　理願聞嘉言¶
對夫民弊於末心作乎爭徳不可以獨輔也輔之者¶
其刑法乎猛而則殘虐以為暴刑不可以獨任也濟¶
之者其仁恩乎先王由是扶衰世以捄溢即民心而¶
有作謂天有震耀殺戮我則嚴之以威虐刑罰謂天¶
有生殖長養我則申之以温慈恵和大為之防曲為¶
<pb:KR4d0069_SBCK_025-9b>¶
之制以商周之盛徳有九刑之典亦知獄與刑之不¶
可去也如此然而議獄緩死羲易之明文眚災肆赦¶
帝典之奥訓周官有三宥新國用輕典皆&KR0001;以寛民¶
之謂也故肆眚苟廢則時無滌&KR0126;之澤是傷乎無恩¶
也數以爲利則人有委轡之歎是因而起弊也折衷¶
之理何以辨之盖周家之政至忠厚也須成康而刑¶
乃錯漢世之徳至寛仁也至文景而獄乃平夫&KR0001;以¶
致刑之錯獄之平其要非他在削苛刻之深文執議¶
論之平讞無罹民之不逺無縱誅以快怒使愚民知¶
&KR0001;避姦吏無&KR0001;弄則獄雖不赦刑&KR0005;自平且投簞者¶
<pb:KR4d0069_SBCK_025-10a>¶
不能救饑持鞿者不能御&KR0016;又何必申小恵推私恩¶
啓民心之姦弛古刑之典者哉故謂不赦者良醫之¶
針石赦者奔馬之委轡質斯言也不其然乎謹對¶
　　　第三道¶
　問天駟先牧列於祭經圉人圉師實有官局然則¶
　國馬之政其來尚矣皇朝累盛函夏大同華陽之¶
　歸偃息既乆坰野之頌孳生益蕃而又河隴朔方¶
　&KR0010;行互市頗積縻於金帛亦罕辨於良駑誠由&KR0016;¶
　兵不可以闕供夷落仰資於善價寖為經制著在¶
　有司議者或云承平日深冗費冝革思欲減邊&KR0028;¶
<pb:KR4d0069_SBCK_025-10b>¶
　之條禁遂氓庶之貿遷儻緩急於戎容可借資於¶
　民畜恭惟聖治務廣蒭言靡倦極談以光俊域¶
對養馬有夏庌之制掌於周官春秋紀日中之候著¶
於左傳逺郊任乎牧事祭祖標於月令作延廐禁原¶
&KR0094;著為國經並載方策則國馬之政其可廢乎國家¶
接千&KR0010;之大統承五代之末流畫牡荆以指麾包虎¶
皮而載戢聞(一作/間)有日矣而猶弗敢忘戰備於不虞¶
内有七校禁衛之屯外有三邊防秋之戍而兵&KR0016;之¶
衆畜牧且蕃資河朔以仰足用金帛而交易為日滋¶
乆其費日深然欲減邊防之條禁遂氓庶之貿遷施¶
<pb:KR4d0069_SBCK_025-11a>¶
之于今未見其得何則探寳貨以懷利者此夷落之¶
民&KR0001;甚欲也商功利以惜費則主計之臣&KR0001;徧明也¶
若乃&KR0162;有餘之寳獲爲兵之備以其&KR0001;有易其&KR0001;無¶
斯誠利害可明而經乆弗變之制也非互市不能以¶
足用歸氓庶則懼乎起姦顓蒙&KR0001;見故在於此謹對¶
　　　第四道¶
　問粤若&KR0078;氏肇自邰封佐堯而爲農師居&KR0206;成於¶
　王業綿綿之瓞本仁積功膴膴之原聿來胥宇逮¶
　文武之景化&KR0013;&KR0302;鎬之故區繼聖嗣興定命攸厚¶
　相兹河洛之宅求乎天地之中澗&KR1481;之間風雨&KR0001;¶
<pb:KR4d0069_SBCK_025-11b>¶
　㑹在禮也載土圭之法於書也兆&KR0027;墨之祥逖觀¶
　獻卜之文顯著徙都之事何乃丘明作傳康王有¶
酆宫之朝杜預垂言平王為東周之始豈先後之¶
　殊致&KR0005;方策之失傳矧又奉春始謀極談秦地之¶
　固孟堅能賦頗㭊西賔之問建&KR0022;之利折理奚長¶
　諒兹俊髦精于經傳敷言條對勿尚猥并¶
對肇祖乎后稷以至乎赧王流徳而深厚者莫大乎¶
西周始封乎邰土卒終於洛都因世而相宅者逮歷¶
乎七百方策之&KR0001;並載詩頌之&KR0001;歌舞可略而談也¶
若乃武王在鎬繼文而有聲周公踐祚相成而&KR0018;扆¶
<pb:KR4d0069_SBCK_025-12a>¶
即神臯以開壤據澗&KR1481;之上㳺是為洛都以徙周邑¶
然而丘明作傳康王有酆宫之朝杜預垂言平王為¶
東周之始此策&KR0001;以疑而問者得非洛之初營周都¶
既定但遷九鼎以居其中及周徳之下衰始平王之¶
東徙迹先後之可見非方策之失傳也夫守金城之¶
府據繞霤之固扼&KR0028;中之形&KR0020;者彊秦之興也此奉¶
春以是建策而為髙皇&KR0003;也因土圭之影迹宗周之¶
舊當天下而宅中者東漢之盛也此孟堅之&KR0001;以因¶
賦而陳光武之業也夫圯耿徙亳成湯非一&KR0022;而理¶
在&KR0302;居鎬&KR0078;氏不共邑而興世之盛衰顧徳薄厚而¶
<pb:KR4d0069_SBCK_025-12b>¶
巳又烏稱建&KR0022;之利哉故東西二都皆兩漢由之而¶
興廢也謹對¶
　　　第五道¶
　問聽徳惟聦前王之至訓嘉言罔伏舉善之令猷¶
　國家守承平之基御中區之廣地利無極齒籍益¶
蕃各有爭心必虞彊詐之患或非良吏慮興枉濫¶
　之尤故立肺石以逹窮民設匭函以開言路而又¶
　俾之轉對復彼制科思廣&KR0001;聞遂延多士屬兹舉¶
　首&KR0005;列仕塗以何道致民之暴者興仁智者無訟¶
　以何術使吏之酷者存恕貪者守㢘試舉&KR0001;長用¶
<pb:KR4d0069_SBCK_025-13a>¶
　觀精識¶
對帝堯之徳非不聖也必乗九功而興虞舜之明非¶
不智也必開四聦之聽大禹之勤求賢士乃至乎王¶
漢家之並建豪英以翼乎治誠以一人之聖據羣元¶
之尊王道之寖微寖昌生民之或仁或鄙理有未燭¶
思求其端是以垂精留神廣覽兼聽居以側遲賢之¶
席行則馳裹輪之車施及於方外而弗遺退託於不¶
明而求輔其勤若此猶懼乎弗及也故今國家&KR0001;以¶
覽照前古講求舊規下明詔以開不諱之門設匭函¶
以廣言者之路復轉對以採搢紳之議立制策以待¶
<pb:KR4d0069_SBCK_025-13b>¶
儁良之言者意在兹乎猥惟檮昧之微舉皆管淺之¶
&KR0003;夫欲民之暴者興仁智者無訟在乎庠序以明教¶
化欲吏之酷者存恕貪者守㢘在乎嚴督責而明科¶
條為治之方不過乎是而已謹對¶
　　　國學試策三道(并問目)¶
　問詩刪風雅有一國四方之殊書載典謨實二帝¶
　三王之道君臣之制有别小大之政不侔然而&KR0028;¶
　雎王者之風反繫於周公之化秦誓諸侯之事乃¶
附於訓誥之餘究其閎綱必有微旨且巧言者丘¶
　明為耻傳春秋蒙誣艷之譏恵人者子産用心作¶
<pb:KR4d0069_SBCK_025-14a>¶
　丘賦&KR0013;蠆尾之謗謂之誣艷非巧言乎目之蠆尾¶
　豈恵人也夫子又何謂之同耻歎其遺愛者哉子¶
　大夫博識洽聞彊學待問請談大義用釋深疑¶
對舉賢而問炎漢之得人射策程材有唐之明詔晁¶
錯明國家之大體仲舒究春秋之一元皆條對于篇¶
章備天子之親覽劉蕡述兵農之大略微之以才識¶
而中科然品覈其言詞由有司而考第皇上思講勛¶
華之閎道欲舉漢唐之茂規已詔公卿之流博選賢¶
良之士而又申周官辨論之法以考於賢能較成均¶
上㳺之徒並升於&KR0010;貢退媿拘儒亦當奥問夫近世¶
<pb:KR4d0069_SBCK_025-14b>¶
取士之弊䇿試爲先談無用之空文角不急之常論¶
知井田之不能復妄設&KR0403;革之辭知榷酤之不可除¶
虚開利害之&KR0003;或䇿之者鉤探微細殆皆㳺談而對¶
之者骫骳曲辭僅能塞問棄本求末捨實得華若乃¶
詩書之可疑聖賢之異行樂&KR0001;以導和而率俗官&KR0001;¶
以共治而建中此皆聖師之&KR0001;談明問之至要敢陳¶
臆見用備詢求䇿曰詩刪風雅有一國四方之殊書¶
載典謨是二帝三王之道&KR0028;雎王者之風反繫於周¶
公之化秦誓諸侯之事乃附於訓誥之餘考其本因¶
可爲梗槩夫述四始之要明五際之變始之以風終¶
<pb:KR4d0069_SBCK_025-15a>¶
之以頌以厚風俗以察盛衰此詩之&KR0001;以作也而變¶
風變雅有六義之殊焉&KR0028;雎王化之基三百五篇推¶
其首而周南之作(一作/化)亦繫其列者盖&KR0078;旦分陜而¶
居天子與之共治故其政化之美得繫于王者之風¶
也述百篇為歷代之寳斷之自唐迄之以周以陳典¶
謨以為約束此書之&KR0001;以設也作誥作誓皆三王之¶
事焉成湯有罪已之言五十九篇載其義而秦侯之¶
誓亦參其末者盖穆公伐晉之辭夫子善之於改過¶
故其誡令之&KR0003;亦附訓誥之餘不然夫仲尼述堯舜¶
刪詩書著為不刋以示來葉豈容其失乎且巧言者¶
<pb:KR4d0069_SBCK_025-15b>¶
丘明&KR0001;耻恵人者子産用心著于前經此可明矣先¶
儒稱仲尼立一王之法始修春秋而親授丘明使之¶
作傳及范寗欲專&KR0150;梁一家故蒙以誣艷之譏前志¶
稱子産猶衆人之母善其養民而臨治鄭國能行其¶
恵及國人怨其丘賦之重歛故&KR0013;以蠆尾之謗夫傳¶
一經之義非曲而暢之盖不能詳也救一時之弊盖¶
推(一作/權)而行之非為毒也學者偏見妄云誣艷豈丘¶
明之失歟國人無知謗以蠆尾非子産之過矣況以¶
仲尼之聖作經親授豈有繆舉乎國僑既死國人皆¶
罷不曰恵乎冝其同巧言之為耻以遺愛而見稱也¶
<pb:KR4d0069_SBCK_025-16a>¶
荒孱之&KR0003;敢以此聞謹對¶
　　　第二道¶
　問樂由中出音以心生自金石畢陳咸韶間作莫¶
　不恊和律吕感暢神靈雖嗜欲之變萬殊思慮之¶
　端百致敦和飾喜何莫由斯是以哀樂和睽則噍¶
　殺嘽緩之音應其外禮信殊衍則(一作/雖)大雅小雅¶
　之歌異其冝鍾期改聽於流水伯喈囬車於欲殺¶
　戚憂未弭子夏不能成聲感㮣形言孟甞&KR0001;以抆¶
　泣斯則樂由志革音以情遷盖心術定其慘舒鏗¶
　鏘發之影響是以亡陳遺曲唐人不以爲悲文皇¶
<pb:KR4d0069_SBCK_025-16b>¶
　劇談杜生於斯結舌謂致樂可以導志&KR0005;此音不¶
　足移人先王立樂之方君子審音之旨請論(一作/為)¶
　詳悉傾竚洽聞¶
對人肖天地之貌故有血氣仁智之靈生禀隂陽之¶
和故形喜怒哀樂之變物&KR0001;以感乎目情&KR0001;以動乎¶
心合之為大中發之為至和誘以非物則邪僻之&KR0005;¶
入感以非理則流蕩而忘歸盖七情不能自節待樂¶
而節之至性不能自和待樂而和之聖人由是照天¶
命以窮根哀生民之多欲順導其性大為之防為播¶
金石之音以暢其律為制羽毛之采以飾其容發焉¶
<pb:KR4d0069_SBCK_025-17a>¶
爲徳華聽焉逹天理此六樂之&KR0001;以作三王之&KR0001;由¶
用人物以是感暢心術於焉慘舒也故樂記之文噍¶
殺嘽緩之音以隨哀樂而應乎外師乙之&KR0003;以小雅¶
大雅之異禮信而各安於冝夫姦聲正聲應感而至¶
好禮好信由性則然此則禮信之常也若夫流水一¶
奏而子期賞音殺聲外形則伯喈興歎子夏戚憂而¶
不能成聲孟甞聽曲而爲之墮睫亡陳之曲唐人不¶
悲文皇劇談杜生靡對斯&KR0200;&KR0200;之濫音曽非聖人之¶
至樂語其悲適足以蹙匹夫之意謂其和而不能暢¶
天下之樂且黄鍾六律之音尚賤於末節大武三王¶
<pb:KR4d0069_SBCK_025-17b>¶
之事猶譏於未善況鼔琴之末技亡國之遺音又烏¶
足道哉必欲明教之導志音之移人粗舉一端請陳¶
其&KR0003;夫順天地調隂陽感人以和適物之性則樂之¶
導志&KR0005;由是乎本治亂形哀樂歌政之本動民之心¶
則音之移人其在兹矣帝堯之大章成湯之大濩乃¶
是先王立樂之方延陵之聘魯夫子之聞韶則見君¶
子審音之旨謹對¶
　　　第三道¶
　問建官惟百帝堯之閎規涖事惟能武成之令典¶
　然則簡易之理斯得爵禄之馭有經自卜洛伻圖¶
<pb:KR4d0069_SBCK_025-18a>¶
　述天定位别九服廣輪之數辨一圻國邑之冝乃¶
　六卿在郊五家為比咸用蒙士尸於厥官教以和¶
　親禁其愛惡惟列爵之既衆豈取士之盡賢匪徒¶
　百里比肩尚艱於充選抑亦一命授職咸仰於代¶
　耕以夫至寡治衆之言清心省事之論㑹其歸趣¶
　不乃異乎是以秦漢已還抑而不舉得非折&KR0168;難¶
　用相治乎象魏舊章人倫彞訓遟聞清論用折深¶
　疑¶
對天生民而樹之牧執政以馭&KR0022;王建國以辨其方¶
設官而分理列職乎庶位立民之大中以登至平皆¶
<pb:KR4d0069_SBCK_025-18b>¶
由此道帝堯以巍巍之功臻乎靜治故建官惟百緝¶
熈於大猷&KR0078;周以郁郁之風縟乎至化故涖事惟能¶
否&KR0045;於景鑠逮夫卜洛開基述天定位别九服而有¶
等建六官而分職至于六卿在郊五家為比並列官¶
敘教於民人嬴政并諸侯之彊姍古以自是其制不¶
經搢紳者罕道炎漢承&KR0012;秦之弊日給不暇相&KR0403;末¶
流貴因循而不比崇(疑)民&KR0013;乎無為之化故官雖至¶
簡亦可以治平&KR0078;周承二代之弊意在救時之失故¶
官必衆建乃能為共治此世之異時之然也雖曰六¶
卿五家為職甚細然由計以㑹要行之誅賞賢者旌¶
<pb:KR4d0069_SBCK_025-19a>¶
之以勸善不賢者罰之以去惡則列職雖云至衆取¶
人安不盡賢禄何由而濫尸官誠難於充選此宗周¶
&KR0001;以治安而長乆後世&KR0001;冝法則而未行也自秦歷¶
漢積弊相沿權冝適時放去古法居位者莫分善惡¶
之真考課者未見誅賞之當故列職彌衆涖事益煩¶
故政立而治不能進官衆而人不必賢夫清心省事¶
之論&KR0001;以爲此弊而設非爲宗周而談也今欲捨&KR0078;¶
周之往&KR0100;談秦漢之末規濁源清流未見其可夫惟¶
簡易之深旨賢哲之異能求禮樂之深源述官師之¶
大義此誠逺大之閎體非陋儒之能具也管窺之微¶
<pb:KR4d0069_SBCK_025-19b>¶
既難於殫見蒭蕘之鄙聊備於周詢謹對¶
外集卷第二十五¶
南省試策第三道徧明(一作/偏明)¶
第四道策問頗㭊(疑是/頗折)折理(疑是/㭊理)土圭之影(影合/作景)¶
國學試策第一道是二帝(策題作/實二帝)¶
<pb:KR4d0069_SBCK_025-20a>¶
#+PROPERTY: JUAN 25
#+PROPERTY: FILE SB04n0358-025歐阳文忠公文集居士集-卷第二十五.
<pb:KR4d0069_SBCK_025-1a>¶
居士集卷第二十五　歐陽文忠公集二十五¶
　墓表六首¶
　　　尚書屯田貟外郎贈兵部貟外郎錢君墓表¶
君諱冶字良範姓錢氏世為彭城人後徙呉興自君¶
之七世祖寶又徙常州之武進曾祖諱某祖諱某父¶
諱某當唐末五代錢氏起餘杭據浙東西為呉越王¶
於是時常州或屬江南或屬呉越而武進錢氏獨不¶
顯一以儒學廉讓行于郷里連三世不仕宋興取江¶
南常州歸于有司君始以州進士舉中景徳二年甲¶
科試祕書省校書郎為楊州廣陵潮州海陽縣令遷¶
<pb:KR4d0069_SBCK_025-1b>¶
寧國軍節度推官監黃州麻城茶&KR0163;遂知縣事遷著¶
作佐郎知蘄州蘄水懐安軍金堂縣又遷祕書丞知¶
泰州如臯縣再遷屯田貟外郎通判宣州未行明道¶
二年六月十一日以疾卒于家享年五十有二君少¶
好學能為文辭家貧其母賢甞躬織絍以資其學問¶
每夜讀書(一有不/止字)母為滅燭止之君陽卧母且睡輒¶
復起讀(一有年二/十三字)州舉進士第一試禮部髙第遂中¶
甲科為吏長於決獄歷六縣皆有能政潮州自五代¶
時劉氏&KR0064;殘其民君為海陽經年民歸業者千餘户¶
由是海陽升為大縣潮之大姓某氏火迹其來自某¶
<pb:KR4d0069_SBCK_025-2a>¶
家吏捕訊之某家號&KR0072;不服太守刁湛曰獄非錢君¶
不可君問大姓得火所發牀足驗之疑里仇家物因¶
率吏入仇家取牀折足合之皆是仇人即服曰火自¶
我出然故遺其迹某家者欲自免也某家誠&KR0072;君即¶
日出某家獄致仇人以法舉州稱為(一無/此字)神明其佐¶
宣州數決大獄及旁近郡獄有疑者皆歸決於君工¶
部侍郎凌䇿知宣州尤稱君文學曰吏事不足汚子¶
當以文章居臺閣欲薦其文未及而䇿卒初宣州官¶
&KR0010;市茶于涇縣命君主之䇿子不肖以惡茶數千斤¶
入于官君立焚之以白䇿䇿益以此知君䇿卒君歎¶
<pb:KR4d0069_SBCK_025-2b>¶
曰世無知我者矣在麻城以茶課&KR0010;増五倍遂遷著¶
作金堂故多盜君以伍保籍民察其出入凡為盜者¶
許其徒告以贖罪盜遂止㑹甘露降其縣明年麥禾¶
大稔麥一莖五&KR0302;禾一莖五穗者縣人以爲君政所¶
致謂之錢公三瑞君歎曰吾知治民爾瑞豈吾致哉¶
縣人為君立生祠如臯民不農桑以鹽為生君曰使¶
民足以衣食鹽猶農也乃悉求鹽利害為條目民便¶
其利而鹽最増積以石數者至四十五萬君在如臯¶
時年五十或歎其仕不逹君曰使吾政行於民是逹¶
也蔡文忠公為御史中丞數欲引君為御史㑹君卒¶
<pb:KR4d0069_SBCK_025-3a>¶
君平生所為文章三百餘篇號曰晦書君之皇考贈¶
殿中丞母諸&KR0081;氏封萬年縣太君徙封福昌娶蔣氏¶
初封樂安縣君又封福清子男五人曰公餗公瑾公¶
輔公儀公佐蔣氏有賢行自君之卒日以君所為朂¶
其五子以學蔣氏後君二十年以卒卒時公瑾公輔¶
皆以進士及第公瑾為新鄭尉公輔以文章知名當¶
世為太常丞集賢校理錢氏自其相寶徙武進其居¶
與葬皆在其縣之遵教郷敦行里慶曆三(一作/二)年九¶
月庚申公餗等葬君于其居之東北原皇里水之北¶
至和二年三月壬午(一無上/八字)以蔣夫人從歐陽脩曰¶
<pb:KR4d0069_SBCK_025-3b>¶
錢姓出陸終蓋顓頊之苗裔始以士為周官乆而以¶
為姓自三代以來無甚顯者至唐末錢氏多居東南¶
及鏐乘亂世起餘杭有地十三州號兼呉越而王¶
者幾百年而武進錢氏獨以隱徳累世不顯豈以力¶
者如彼而以徳者如此哉豈其盛衰遲速之理固有¶
不同哉武進之錢自寶七世至君有聞又有賢子不¶
墜益彰其埶孰止蓋恃力者雖盛而必衰以徳者愈¶
遲而終顯立石刻辭其示彌逺¶
　　　太常博士周君墓表¶
有篤行君子曰周君者孝於其親友於其兄弟居父¶
<pb:KR4d0069_SBCK_025-4a>¶
母喪與其兄某弟某居于&KR0029;廬不飲酒食肉者三年¶
其言必戚其哭必哀除喪而癯然不能勝人事者蓋¶
乆而後復自孔子在魯而魯人不能行三年之喪其¶
弟子疑以為問則非魯而他國可知也孔子殁而其¶
後世又可知也今世之人知事其親者多矣或居喪¶
而不哀者有矣生能事而死能哀或不知喪禮者有¶
矣或知禮而以謂喪主於哀而巳不必合於禮者有¶
矣如周君者事生盡孝居喪盡哀而以禮者也禮之¶
失乆矣喪禮&KR0057;廢也今之居喪者惟仕宦婚嫁聽樂¶
不為此特法令之所禁爾其衰麻之數哭泣之節居¶
<pb:KR4d0069_SBCK_025-4b>¶
處之别飲食之變皆莫知夫有禮也在上位者不以¶
身率其下在下者無所望於其上其遂廢矣乎故吾¶
於周君有所取也君諱堯卿字子俞道州永明縣人¶
也天聖二年舉進士累官至太常博士歷連(一作/道)衡¶
二州司理參軍桂州司録知髙安寧化二縣通判饒¶
州未行以慶曆五年六月朔日卒于朝集之舍享年¶
五十有一皇祐五年某月日葬于道州永明縣之紫¶
微岡曽祖諱某祖諱某父諱某贈某官母唐氏封某¶
縣太君娶某氏封某縣君君學長於毛鄭詩左氏春¶
秋家貧不事生産喜聚書居官禄雖薄常分俸以賙¶
<pb:KR4d0069_SBCK_025-5a>¶
宗族朋友人有慢已者必厚為禮以愧之其為吏所¶
居皆有能政有文集二十卷君有子七人曰諭鼎州¶
司理叅軍曰詵湖州歸安主簿曰謐曰諷曰諲曰&KR0003;¶
曰&KR0105;皆未仕嗚呼孝非一家之行也所以移於事君¶
而忠仁於宗族而睦交於朋友而信始於一郷推之¶
四海表于金石示之後世而勸考君之所施者無不¶
可以書也豈獨俾其子孫之不隕也㢤¶
　　　右班殿直贈右羽林軍將軍唐君墓表¶
嘉祐四年冬天子旣受祫享之福推恩羣臣並進爵¶
秩旣又以及其親&KR0002;在&KR0002;亡無有中外逺邇於是天¶
<pb:KR4d0069_SBCK_025-5b>¶
章閣待制尚書户部貟外郎唐君得贈其皇考驍衞¶
府君爲右羽林軍(一無/軍字)將軍府君諱拱字某(一無/某字)其¶
先&KR0051;原人後徙爲錢塘人曽祖諱休復唐天復中舉¶
明經爲建威(一作/武)軍節度推官祖諱仁恭仕呉越王¶
爲唐山縣令累贈諌議大夫父諱謂官至尚書職方¶
郎中累贈禮部尚書府君以父&KR0315;補太廟齋郎改三¶
班借職再遷(一作/轉)右班殿直監舒州孔城鎭澧州酒¶
稅廵檢泰州鹽&KR0163;漳州兵馬監押乾興元年七月某¶
日以疾卒于官享年四十有六府君孝悌於其家信¶
義於其朋友廉讓於其郷里其居於官名公鉅人皆¶
<pb:KR4d0069_SBCK_025-6a>¶
以為材而未及用也享年不永君子哀之有子曰介¶
字子方舉進士皇祐中甞為御史以言事切直貶春¶
州别駕當是時子方之風悚動天下巳而天子感悟¶
貶未至而復用之今列侍從居諌官自子方為祕書¶
丞始贈府君為太子右清道率府率其為尚書主客¶
貟外郎殿十侍御史裏行又贈府君為右監門衞將¶
軍其為尚書工部貟外郎直集賢院權開封府判官¶
又贈府君為右屯衞將軍其遷户部貟外郎河東轉¶
運使又贈府君為驍衞將軍蓋自登于朝以至榮顯¶
遇天子有事于天地宗廟推恩必及焉府君初娶博¶
<pb:KR4d0069_SBCK_025-6b>¶
陵崔氏贈仙游縣太君後娶崔氏贈清河縣太君皆¶
衞尉卿仁冀之女生一男介也五女長適太子中舍¶
盧圭次適歐陽昊早卒次適橫州推官髙定次適進¶
士陸平仲次適著作佐郎陳起慶曆三年八月某日¶
以府君及二夫人之喪合葬于江陵龍山之東原後¶
十有七年廬陵歐陽脩乃表於其墓曰嗚呼余於此¶
見朝廷所以襃寵勸勵臣子之意豈不厚哉又以見¶
士之為善者雖堙没幽鬱其潜徳隱行必有時而發¶
而遲速顯晦在其子孫然則為人之子者其可不自¶
勉哉蓋古之為子者禄不逮養則無以及其親矣今¶
<pb:KR4d0069_SBCK_025-7a>¶
之為子者有克自立則尚有榮名之寵焉其所以教¶
人之孝者篤於古也深矣子方進用於時其所以榮¶
其親者未知其止也姑立表以待焉¶
　　　胡先生墓表¶
先生諱瑗字翼之姓胡氏其上世為陵州(一作/京兆)人後¶
為泰州如臯(一作/海陵)人先生為人師言行而身化之使¶
誠明者逹昏愚者勵而頑傲者革故其為法嚴而信¶
為道乆而尊師道廢乆矣自景祐明道以來學者有¶
師惟先生曁泰山孫明復石守道三人而先生之徒¶
最盛其在湖州之學弟子去來常數百人各以其經¶
<pb:KR4d0069_SBCK_025-7b>¶
轉相傳授其教學之法最備行之數年東南之士莫¶
不以仁義禮樂為學慶曆四年天子開天章閣與大¶
臣講天下事始&KR0099;然詔州縣皆立學於是建太學於¶
京師而有司請下湖州取先生之法以為太學法至¶
今為著令後十餘年先生始來居太學學者自逺而¶
至太學不能容取旁官署(一作/字)以為學舍禮部貢舉¶
&KR0010;所得士先生弟子十常居四五其髙第者知名當¶
時或取(一作/中)甲科居顯仕其餘散在四方隨其人賢¶
愚皆循循雅飭其言談舉止遇之(一無/二字)不問可知為¶
先生弟子其學者相語稱先生不問可知為胡公也¶
<pb:KR4d0069_SBCK_025-8a>¶
先生初以白衣見天子論樂拜(一有/試字)祕書省校書郎¶
辟丹州軍事推官改密州觀察推官丁父憂去職服¶
除為保寧軍節度推官遂居湖學召為諸王宫教授¶
以疾免已而以太子中舍致仕遷殿中丞於家皇祐¶
中驛召至京師議樂復以為大理評事兼太常寺主¶
簿又以疾辭&KR0010;餘為光禄寺丞國子監直講廼居太¶
學遷大理寺丞賜緋衣銀魚嘉祐元年遷太子中允¶
充天章閣侍講仍居太學已而病不能朝天子數遣¶
使者存問又以太常博士致仕東歸之日太學之諸¶
生與朝廷賢士大夫送之東門執弟子禮路人嗟歎¶
<pb:KR4d0069_SBCK_025-8b>¶
以為榮以四年六月六日卒于杭州享年六十有七¶
以明年十月五日葬于烏程何山之原其世次官邑¶
與其行事莆陽蔡君謨具(一作/旦)誌于幽堂嗚呼先生¶
之徳在乎人不待表而見於後世然非此無以慰學¶
者之思乃掲于其墓之原六年八月三日廬陵歐陽¶
脩述¶
　　　瀧岡阡表¶
嗚呼惟我皇考崇公卜吉于瀧岡之六十年其子脩¶
始克表於其阡非敢緩也蓋有待也脩不幸生四&KR0010;¶
而&KR0012;太夫人守節自誓居窮(一作/貧)自力於衣食以長以¶
<pb:KR4d0069_SBCK_025-9a>¶
教俾至于成人太夫人告之曰汝父為吏廉而好施¶
與喜賔客其俸禄雖薄常不使有餘曰母以是為我¶
累故其亡也無一瓦之覆一壠之植(碑本/作殖)以庇而為¶
生吾何恃而能自守邪吾於汝父知其一二以有待¶
於汝也自吾為汝家婦不及事吾姑然知汝父之能¶
養也汝&KR0012;而㓜吾不能知汝之必有立然知汝父之¶
必將有後也吾之始歸也汝父免於母喪方逾年&KR0010;¶
時&KR0021;祀則必涕泣曰&KR0021;而豐不如養之薄也間御酒¶
食則又涕泣曰昔常(一作/吾)不足而今有餘其何及也¶
吾始一二見之以為新免於喪適然耳旣而其後常¶
<pb:KR4d0069_SBCK_025-9b>¶
然至其終身未甞不然吾雖不及事姑而以此知汝¶
父之能養也汝父為吏甞夜燭治官書屢廢而歎吾¶
問之則曰此死獄也我求其生不得爾吾曰生可求¶
乎曰求其生而不得則死者與我皆無恨也(一無/也字)矧¶
求而有得邪以其有(一本有字/作求而)得則知不求而死者¶
有恨也夫常求其生猶失之死而世(一作/况)常求其死¶
也回顧乳者劒(一作/抱)汝而立于旁因指而歎曰術者¶
謂我&KR0010;行在戍將死使其言然吾不及見兒之立也¶
後當以我語告之其平居教他子弟常用此語吾耳¶
熟焉故能詳也其施於外事吾不能知其居于家無¶
<pb:KR4d0069_SBCK_025-10a>¶
所矜飾而所為如此是眞發於中者邪嗚呼其心厚¶
於仁者邪此吾知汝父之必將有後也汝其勉之夫¶
養不必豐要於孝利雖不得博於物要其心之厚於¶
仁吾不能教汝此汝父之志也脩泣而志之不敢忘¶
先公少&KR0012;力學咸平三年進士及第為道州判官泗¶
綿二州推官又為泰州判官享年五十有九葬沙溪¶
之瀧岡太夫人姓鄭氏考諱徳儀世為江南名族太¶
夫人恭儉仁愛而有禮初封福昌縣太君進封樂安¶
安康彭城三郡太君自其家少微(一作/賤)時治其家以¶
儉約其後常不使過之曰吾兒不能苟合於世儉薄¶
<pb:KR4d0069_SBCK_025-10b>¶
所以居患難也其後脩貶夷陵太夫人言&KR0015;自&KR0002;曰¶
汝家故貧賤也(碑本無/六字)吾處之有素矣汝能安之吾¶
亦安矣自先公之亡二十年脩始得禄而養又十有¶
二年列官于朝始得贈封其親又十年脩為龍圗閣¶
直學士尚書(一無尚/書字)吏部郎中留守南京太夫人以¶
疾終(一作/卒)于官舍享年七十有二又八年脩以非才¶
入副樞宻遂參政事又七年而罷自登二府天子推¶
恩襃其三世故(一作/蓋)自嘉祐以來逢國大慶必加寵¶
錫皇曽祖府君累贈金紫光禄大夫太師中書令曽¶
祖妣累封楚國太夫人皇祖府君累贈金紫光禄大¶
<pb:KR4d0069_SBCK_025-11a>¶
夫太師中書令兼尚書令祖妣累封呉國太夫人皇¶
考崇公累贈金紫光禄大夫太師中書令兼尚書令¶
皇妣累封越國太夫人今上初郊皇考賜爵為崇國¶
公太夫人進號魏(一作/韓)國於是小子脩泣而言曰嗚¶
呼為善無不報而遲速有時此理之常也惟我祖考¶
積善成徳冝享其隆雖不克有於其躬而賜爵受封¶
顯榮襃大實有三朝之錫命是足以表見於後世而¶
庇頼其子孫矣乃列其世譜具刻于碑旣又載我皇¶
考崇公之遺訓太夫人之所以教而有待於脩者並¶
掲于阡俾知夫小子脩之徳薄能鮮遭時竊位而幸¶
<pb:KR4d0069_SBCK_025-11b>¶
全大節不辱其先者兵來有自熈寜三年&KR0010;次庚戍¶
四月辛酉朔十有五日乙亥男推誠保徳崇仁翊戴¶
功臣觀文殿學士特進行兵部尚書知青州軍州事¶
兼管内勸農使充京東東路安撫使上柱國樂安郡¶
開國公食邑四千三百户食實封一千二百户脩表¶
　　　集賢校理丁君墓表¶
君諱寶臣字元珍姓丁氏常州&KR0051;陵人也景祐元年¶
舉進士及第為峽州軍事判官淮南節度掌書記杭¶
州觀察判官改太子中允知剡縣徙知端州遷太常¶
丞愽士坐海賊儂智髙䧟城失守奪一官徙置黃州¶
<pb:KR4d0069_SBCK_025-12a>¶
乆之復得太常丞監湖州酒稅又復博士知諸曁縣¶
編校祕閣書籍遂為校理同知太常禮院君為人外¶
和怡而内謹立望其容貌進趨知其君子人也居郷¶
里以文行稱少&KR0012;與其兄篤於友悌兄亡服喪三年¶
曰吾不幸㓜失其親兄吾父也慶曆中詔天下大興¶
學校東南多學者而湖杭&KR0057;盛君居杭學為教授以¶
其素所學問而自修於郷里者教其徒乆而學者多¶
所成就其後天子患館閣職廢特置編校八貟其選¶
甚精乃自諸曁召居祕閣君治州縣聽決精明賦役¶
有法民畏信而便安之其始治剡也如此後治諸曁¶
<pb:KR4d0069_SBCK_025-12b>¶
剡鄰邑也其民聞其來讙曰此剡人愛而思之謂不¶
可復得者也今吾民乃幸而得之而君亦以治剡者¶
治之由是所至有聲及居閣下淡然不以&KR0020;利動其¶
心未甞走謁公卿與諸學士羣居恂恂人皆愛親之¶
蓋其召自諸曁也以材行選及在館閣乆而朝廷益¶
知其賢英宗毎論人物屢稱之國家自削除僣偽東¶
南遂無事偃兵弛備者六十餘年矣而嶺外尤甚其¶
山海荒闊列郡數十皆爲下州朝廷命吏常以一縣¶
視之故其守無城其戍無兵一日智髙乘不備䧟邕¶
州殺將吏有衆萬餘人順流而下潯梧封康諸小州¶
<pb:KR4d0069_SBCK_025-13a>¶
所過如破竹吏民皆望而散走獨君猶率羸卒百餘¶
拒戰殺六七人旣敗亦走初賊未至君語其下曰幸¶
得兵數千人伏小湘峽扼至險以擊驕兵可必勝也¶
乃請兵於廣州凡九請不報又甞得賊覘者一人斬¶
之賊旣平議者謂君文學冝居臺閣備侍從以承顧¶
問而&KR0396;然以一儒者守空城提百十飢羸之卒當萬¶
人卒至之賊可謂不幸而天子亦以謂縣官不素設¶
備而責守吏不以空手捍賊冝原其情故一切輕其¶
法而君以甞請兵不得又能拒戰殺賊則又輕之故¶
他失守者皆奪兩官而君奪一官巳而知其賢復召¶
<pb:KR4d0069_SBCK_025-13b>¶
用後十餘年御史知雜蘇寀受命之明日建言請復¶
治君前事奪其職而黜之天子知君賢不可以一眚¶
廢而先帝巳察其罪而輕之矣又數更大赦且罪無¶
再坐然猶以御史新用故屈君使少避而不傷之也¶
乃用其校理&KR0010;滿所當得者即以君通判永州方待¶
闕於&KR0051;陵以治平四年四月某甲子&KR0064;中風眩一夕¶
卒享年五十有八累官至尚書司封貟外郎階朝奉¶
郎勲上輕車都尉曾祖諱某祖諱某皆不仕父諱某¶
贈尚書工部侍郎母張氏仙游縣太君君娶饒氏封¶
&KR0051;陵縣君先卒子男四人曰隅曰除曰隮皆舉進士¶
<pb:KR4d0069_SBCK_025-14a>¶
曰恩兒才一&KR0010;女一人適著作佐郎集賢校理胡宗¶
愈君旣卒天子憫然推恩録其子隅為太廟齋郎君¶
之平生履憂患而遭困阨處之安焉未甞見戚戚之¶
色其於窮逹壽夭知有命固無憾於其心然知君之¶
賢哀其志而惜其命止於斯者不能無恨也於是相¶
與論著君之大節伐石紀辭以表見於後世庶幾以¶
慰其思焉熈寧元年六月十四日廬陵歐陽脩述¶
居士集卷第二十五¶
　熈寧五年秋七月男發等編定¶
<pb:KR4d0069_SBCK_025-14b>¶
　　紹熈二年三月郡人孫謙益校正¶
　周君墓表諸本皆作君諱某字某某州某縣人朝¶
　佐竊謂篤行君子正頼公文以傳逺豈可逸其名¶
　字郷里乃為考舂陵志悉書之¶
錢君墓表悉求(一作/多求)賢行(一作/節行)¶
唐君墓表父諱謂(一作/渭)¶
胡先生墓表景祐明道(一作明道/景祐為是)於京師(於一/作于)¶
瀧岡阡表吾始(石本作/始吾)¶
丁君墓表召自諸曁也以材行選(也一/作巳)曾祖諱輝祖¶
諱諒父諱柬之(一本/如此)¶
