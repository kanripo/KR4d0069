# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.954988
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0358-036歐阳文忠公文集居士集-卷第三十六.
<pb:KR4d0069_SBCK_036-1a>¶
居士集卷第三十六　歐陽文忠公集三十六¶
　　墓誌七首(碣一首附)¶
　　　南陽縣君謝氏墓誌銘¶
慶暦四年秋予友宛陵梅聖俞來自呉興出其&KR0152;内¶
之詩而悲曰吾妻謝氏亡矣丐我以銘而葬焉予(一/有)¶
(諾之/二字)未暇作居一&KR0010;中書七八至未嘗不以謝氏銘¶
爲言且曰吾妻故太子賔客諱濤之女希深之妹也¶
希深父子爲時聞人而世顯榮謝氏生於盛族年二¶
十以歸吾凡十七(一作/八)年而卒卒之夕歛以嫁時之¶
衣甚矣吾貧可知也然謝氏怡然處之(一作處/之怡然)治其¶
<pb:KR4d0069_SBCK_036-1b>¶
家有常法其飲食噐皿雖不及(一作/至)豐侈而必精以¶
㫖其衣無故新而澣濯縫紉必㓗以完所至官舍雖¶
&KR0763;陋而庭宇灑掃必肅以嚴其平居語言容止必怡¶
(怡一作/從容)以和吾窮於世乆矣(一有不惟信於聖/人以自守九字)其出¶
而幸與賢士大夫遊而樂入則見吾妻之怡怡而忘¶
其憂使吾不以冨貴貧賤累其心者抑吾妻之助也¶
吾嘗與士大夫語謝氏多從戸屏竊聽之間則盡能¶
商搉其人才能賢否及時事之得失皆有條理吾官¶
呉興或自外醉而歸必問曰今日孰與飲而樂乎聞¶
其賢者也則恱否則歎曰君所交皆一時賢儁豈其¶
<pb:KR4d0069_SBCK_036-2a>¶
屈已下之耶惟以道德(一作/得)焉故合者&KR0057;寡(一無此/十七字)¶
今與是人飲而歡邪是&KR0010;南方旱仰見飛蝗而歎曰¶
今西兵未解天下重困盗賊&KR0064;起於江淮而天旱且¶
蝗如此我爲婦人死而得君葬我幸矣其所以能安¶
居貧而不困者其性識明而知道理多此&KR0011;(一作/&KR0011;此)嗚¶
呼其生也迫吾之貧而&KR0255;也又無以厚焉謂惟文字¶
可以著其不朽且其平生&KR0057;知文章爲可貴殁而得¶
此庻幾以慰其魂且塞予悲此吾所以請銘於子之¶
勤也&KR0002;此予忍不銘夫人享年三十七用夫恩封南¶
陽縣君二男一女以其年七月七日卒于髙郵梅氏¶
<pb:KR4d0069_SBCK_036-2b>¶
世葬宛陵以貧不能歸也某年某月某日葬于潤州¶
之某縣某原銘曰¶
髙崖(一作/岸)斷谷&KR0006;京口之原山蒼水深&KR0006;土厚而堅¶
居之可樂&KR0006;卜者曰然骨&KR0079;雖(一作/歸)土&KR0006;魂氣則(一/作)¶
(升)天何必故郷&KR0006;然後爲安¶
　　　萬壽縣君徐氏墓誌銘(并序)¶
河東都轉運使天章閣待制施君卜以慶暦五年三¶
月某日葬其夫人萬壽縣君于蘇州呉縣三讓郷之¶
陸公原以來請銘夫人姓徐氏世家通州之静海七¶
&KR0010;喪其母哀不自勝泣曰母女所恃以生者也無母¶
<pb:KR4d0069_SBCK_036-3a>¶
其復能生因欲投水火(一無/火字)其父兄力止之旣長事¶
其繼母則以孝聞年&KR0002;干歸于施氏逮事其姑紉縫¶
烹飪必以身蚤暮寒暑飲食必以時姑亡哀毀得疾¶
逾年而後能起生五男一女男曰邈舉進士某官知¶
開封府太康縣曰述曰造皆將作監主簿曰逈曰遜¶
尚㓜女曰錦娘慶暦三年十一月甲子以疾卒于河¶
東之官舍享年四十有三夫人之生也事其繼母及¶
姑皆稱曰孝及其殁也其夫之稱曰吾妻&KR0135;我而賢¶
其子之㓜者曰吾母&KR0268;我其長者之稱曰吾母不以¶
愛怠(一作/殆)我而以成人朂我使我至於有立凡施氏¶
<pb:KR4d0069_SBCK_036-3b>¶
外内婚姻宗族之稱者曰夫人遇我有禮而仁至于¶
妾媵左右之稱者亦曰夫人於我仁而均嗚呼夫人¶
之行至矣其勤而有法其施之各有冝可謂賢也巳¶
&KR0002;夫男子見于外其善惡功過可舉而書至於婦德¶
主内自非死節徇難非常之事則其幽間淑女之行¶
孰得顯然列而詩之以示後惟視其所稱與其所思¶
則其賢可知矣施君名昌言(一無此三字有以明識/敏行守正敢言逹於當)¶
(世其稱曰&KR0135;我則夫人之/賢又從可知矣二十八字)夫人曾祖諱某祖諱某父¶
諱某以尚書都官貟外郎致仕夫生而其善可稱未¶
&KR0002;没而遺思之深也悲夫銘曰¶
<pb:KR4d0069_SBCK_036-4a>¶
於惟夫人東海之華始來施氏有此室家爲婦爲母¶
勤孝勞劬有女昔褓今婉其&KR0322;子綬煌煌弟長相趨¶
夫爵之髙榮及親踈厥家巳成而獨不居千里之逺¶
歸魂東呉銘以哀之巳矣嗚呼¶
　　　長沙縣君胡氏墓誌銘(并序)¶
故太子中舍張君諱某之夫人曰(一無/此字)長沙縣(一有/太字)¶
君(一有/曰字)胡氏胡氏世爲某(一作世某/郡某縣)人父諱震官至¶
刺史夫人年二十七以歸中舍君君時爲融州司理¶
叅軍歴潭州寧郷縣尉鳯州兩當福州寧德二(一作/兩)¶
縣令以卒夫人之爲婦也以勤儉恭肅主張氏之&KR0021;¶
<pb:KR4d0069_SBCK_036-4b>¶
饋而睦其内外之宗姻生子(一無/此字)男二人女一人男¶
曰大年大有皆舉進士(一無此/四字)大年今爲鄭州原武¶
縣令大有秘書丞女適邵陽縣令錢奕夫人之爲母¶
也以禮義慈嚴教育其子故其(一無/此字)男也有立而克¶
嗣其世女也適於人而冝人之家爲婦爲母之道無¶
不俻而成其夫之家享其子之禄以某年某月某日¶
以疾卒享年七十有五又用其子之恩追封長沙縣¶
(一有/太字)君嗚呼(一有夫/人二字)可謂榮矣中舍君先以(一無此/二字)¶
某年某月日卒葬于某州某縣某郷夫人(一無此/二字)以¶
某年某月某日(一有奉夫/人之喪)合葬于中舍君之墓銘曰¶
<pb:KR4d0069_SBCK_036-5a>¶
婦德之備功施也(一作/于)内銘昭其幽以法後世¶
　　　長壽縣太君李氏墓誌銘¶
太中大夫尚書屯田郎中上柱國王公諱利之夫人¶
曰李氏李氏世家湖南其父諱昭文官至國子博士¶
贈工部侍郎夫人年二十二歸于王氏用夫封隆平¶
縣君後以其子徙封長壽縣太君夫人爲李氏女事¶
後母以孝聞及爲王氏婦(一有以事父/母者五字)逮(一無/此字)事其¶
舅姑其舅姑嘗稱夫人以誡諸婦曰事我者當如此¶
又以誡其諸女曰爲人婦者當如此其爲母也有三¶
男二女及其老也鼎爲職方貟外郎震太子中舎復¶
<pb:KR4d0069_SBCK_036-5b>¶
太常博士三子者皆有才行而復&KR0057;好古有文聞于¶
當世女皆有歸孫男六人曰夷仲曰虞仲曰于仲曰¶
南仲曰武仲曰延仲女五人一亦歸人矣餘尚㓜夫¶
人享年八十有六以慶暦七年七月十日終于京兆¶
子復之官舎用明年二月十七日合葬于河南洛陽¶
大樊原王公之墓夫人於王氏積行累功其德備矣¶
不可以徧書(一作夫人之/德可謂備矣)書其舅姑之所嘗稱者以¶
見其爲婦之道書其子之賢而有立以見其爲母之¶
方書其子孫之衆壽考之隆以見其勤于其家至于¶
有成而終享其福之厚嗚呼於夫人無不足矣而其¶
<pb:KR4d0069_SBCK_036-6a>¶
子&KR0002;孫皆曰未也謂必有以示永乆而不没(一有/者字)庻¶
幾以慰無窮之哀乃來請銘以葬其子之友廬陵歐¶
陽脩爲之銘曰¶
家成于勤德隆以壽歸安其藏以昌厥後¶
　　　廣平郡太君張氏墓誌銘(并序)¶
故右諫議大夫集賢院學士贈禮部尚書&KR0593;略楊公¶
之夫人曰廣平郡太君張氏其先青州人後徙爲開¶
封人也楊公諱大雅以文行知名於時號有清節夫¶
人佐公以勤儉治其家教子弟和宗族皆有法公以¶
明道元年四月某日薨後二十有四年至和二年六¶
<pb:KR4d0069_SBCK_036-6b>¶
月某日夫人以疾卒于髙郵以嘉祐元年十二月某¶
日葬于杭州錢塘縣履泰郷湖西村靈&KR0046;山祖塋之¶
西夫人曾祖嗣當五代之亂不顯祖平舉三禮太宗¶
皇帝爲晉王署平押衙爲人剛果有智謀以此&KR0057;見¶
親信官至三司鹽鐵使父從古莊宅副使景德中以¶
殿直從李繼隆軍擊契丹繼隆戰敗從古入見陳繼¶
隆所以敗之狀其言甚辯稱㫖㑹冝州蠻叛乃以從¶
古爲供奉官守冝州從古招降叛蠻秩滿罷去以内¶
殿崇班馮勵代之蠻復叛攻冝州斬勵而去告邉吏¶
曰得張侯守冝州我則聽命即復遣從古守冝州凡¶
<pb:KR4d0069_SBCK_036-7a>¶
七年蠻無事徙知澧州而冝州人陳進反攻嶺南驛¶
召從古以爲廵撫副使與賊戰象州斬首萬餘級巳¶
破進留冝州以疾卒冝人爲立廟于州北韓婆嶺慶¶
暦中蠻賊區希範攻冝桂轉運使杜杞禱兵于廟下¶
更其名曰制勝嶺至今冝人祠之蓋楊氏自漢以來¶
世有令譽迨公千餘&KR0010;常有顯人而張氏威烈信于¶
一方楊氏以德張氏以功合二族之美而夫人爲淑¶
女爲賢婦母享年六十以壽終公先娶漳南縣君張¶
氏生子二人曰洎虞部貟外郎曰濬殿中丞女三人¶
長適國子博士&KR0061;成師次大理寺丞李嚴次殿中丞¶
<pb:KR4d0069_SBCK_036-7b>¶
温嗣良夫人生子男四人曰泳大理寺丞曰漸奉禮¶
郎曰沆太子中舍曰渢衛尉寺丞有女一人歸于脩¶
女之適李氏者今封武原縣太君餘女及濬泳漸皆¶
先夫人而亡孫男十四人嗚呼惟德與功與賢法皆¶
冝銘銘曰¶
有邑清河遂開其&KR0022;又徙南陽皆以夫榮後用子封¶
京兆廣平冝其夫子有淑其聲子孫之思考德有銘¶
　　　渤海縣太君髙氏墓碣¶
故尚書兵部貟外郎知制誥知鄧州軍州事陽夏公¶
之夫人姓髙氏宣州宣城人也父諱惠連官至兵部¶
<pb:KR4d0069_SBCK_036-8a>¶
郎中母曰廣陵縣君句氏陽夏公諱絳姓謝氏夫人¶
有子曰景&KR0004;景温景平景回女一早卒次適上虞縣¶
令王存次適大理寺丞李處厚次&KR0002;干人未嫁寳元¶
二年陽夏公卒于鄧州以其年八月某日葬于某所¶
後&KR0002;干年夫人隨其子某官于某州以某年某月某¶
日卒于官舎遂以某年某月某日合葬于公之墓夫¶
人&KR0004;以夫封文安縣君後以其子封渤海縣太君謝¶
氏世爲名族而陽夏公&KR0057;顯聞於時&KR0004;公與予俱官¶
于洛陽而公之父太子賔客諱濤尚無恙其子景&KR0004;¶
景温方爲童兒景平始生二三女子皆㓜予日至其¶
<pb:KR4d0069_SBCK_036-8b>¶
家進拜賔客見其&KR0066;髮垂白衣冠肅㓗貌厚而氣清¶
壽考君子也退而與陽夏公遊見其年壯志盛偉然¶
方爲一時名臣而諸兒女子戯嬉罇席之間者皆穎¶
發而秀好於是時夫人以孝力事其舅爲賢婦以柔¶
順事其夫爲賢妻以恭儉均一教育其子爲賢毋後¶
二三年賔客薨于京師又五六年陽夏公卒于鄧又¶
十餘年景&KR0004;景温景平皆以進士及第景&KR0004;爲某官¶
景温某官景平某官夫人於其舅與夫爲婦之禮備¶
於其子立家之道成享年&KR0002;干以卒嗚呼予始銘賔¶
客又銘陽夏公今又書夫人之事于碣殆見謝氏更¶
<pb:KR4d0069_SBCK_036-9a>¶
一世矣其爲之書也冝得其詳¶
　　　北海郡君王氏墓誌銘¶
太常丞致仕呉君之夫人曰北海郡君王氏濰州北¶
海人也皇考(二字一/作父)諱汀舉明經不中後爲本州&KR0135;¶
教夫人年二十三歸于呉氏天聖元年六月二日以¶
疾卒享年三十有七夫人爲人孝順儉勤自其㓜時¶
凡於女事其保傅皆曰教而不勞組紃織絍其諸女¶
皆曰巧莫可及其歸於呉氏也其母曰自吾女適人¶
吾之内事無所&KR0135;而呉氏之姑曰自吾得此婦吾之¶
内事不失時及其卒也太常君曰舉吾里中有賢女¶
<pb:KR4d0069_SBCK_036-9b>¶
者莫如王氏於是娶其女弟以爲繼室而今夫人戒¶
其家曰凡吾呉氏之内事惟吾女兄之法是守至今¶
而不敢失夫人有賢子曰奎字長文&KR0004;舉明經爲殿¶
中丞後舉賢良方正直言極諫(一有對/䇿二字)今爲翰林學¶
士尚書兵部貟外郎知制誥大人&KR0004;用子恩追封福¶
壽(一作/昌)縣君其後長文貴顯以夫人爲請天子曰近¶
臣吾所寵也有請其可不從乃特追封夫人爲北海¶
郡君長文號泣頓首曰臣奎不幸&KR0060;享厚禄不得及¶
其母而天子寵臣以此俾以報其親(一有雖/然二字)臣奎其¶
何以報當是時朝廷之士大夫呉氏之鄕黨鄰里皆¶
<pb:KR4d0069_SBCK_036-10a>¶
咨嗟歎息曰呉氏有子矣嘉祐四年冬長文請告于¶
朝將以明年正月丁酉葬夫人于鄆州之魚山(一有/以書)¶
(來乞銘/五字)夫人生三男曰奎奄胃今夫人生一男曰參¶
女三人孫男女九人曽孫女二人銘曰¶
奎顯矣奄早亡胃與參仕方強以一子榮一鄕生雖¶
不及殁有光孫曽多(一作/已)有後愈昌¶
　　　長安郡太君盧氏墓誌銘¶
長安郡太君盧氏尚書刑部侍郎蔡公諱琇之夫人¶
端明殿學士尚書禮部侍郎襄之母也以治平三年¶
十月某日卒於杭州之官舍享年九十有二嗚呼可¶
<pb:KR4d0069_SBCK_036-10b>¶
以爲壽矣夫壽者洪範所謂五福也福者百順之名¶
也故離之雖爲五必合而不闕其一然後爲福之備¶
也蓋五者其一在人曰德而其四在天必有其一於¶
已然後能致其四而有諸己者或厚或薄故其所致¶
亦有備有不備焉夫老而貧且病者是人之所哀非¶
福也壽且冨康而無德以將之謂之賊與不仁非福¶
也三者具而又有德而死非其命者謂之不幸非福¶
也故曰必不闕其一然後爲福之備者惟夫人有之¶
夫人在父母家奉其親以孝其歸于蔡氏也其舅姑¶
老事之如其親其歸寧於父母也能使其舅姑不見¶
<pb:KR4d0069_SBCK_036-11a>¶
三日必涕泣而思其事長&KR0268;㓜旣儉且勤乆而宗族¶
和郷黨化其亡也匶自餘杭至里閭親戚&KR0152;之徃徃¶
有過乎哀者問之皆曰夫人於我有德而人人各有¶
述焉嗚呼可謂賢也已夫人生四子其三皆早卒而¶
端明君第二子也獨顯赫爲時名臣自爲諫官知制¶
誥翰林學士知開封府三司使間出知泉福二州福¶
建路轉運使出入清要光華寵榮以爲其親之飬而¶
夫人享此者蓋三十有六年端明君巳顯貴天子嘉¶
之曰有子如此其母之賢可知於是有冠帔之&KR0236;夫¶
人平生少疾病雖老而耳目聦明食生飲寒如壯者¶
<pb:KR4d0069_SBCK_036-11b>¶
晚從端明君于杭州極東南冨麗海陸之珎竒以爲¶
娯樂之奉而奄然以其壽終其於五福可謂不闕一¶
矣方夫人之盛時凡爲人子者舉觴壽其親莫不以¶
夫人爲祝而不幸榮不及飬者必仰天怨吁謂薄厚¶
不均以不得如夫人爲恨蓋不知夫有諸已者厚故¶
能致其福之備也夫人泉州惠安人也曽祖諱某祖¶
諱某父諱某皆不仕其三子早卒者曰丕不及仕曰¶
髙太康縣主簿曰奭福州司戸叅軍女二人皆適士¶
族孫六人曽孫三十餘人嗚呼盛矣蔡氏之後其又¶
將大興乎銘者所以昭徳而示後也於是端明君之¶
<pb:KR4d0069_SBCK_036-12a>¶
友人廬陵歐陽脩爲之銘曰¶
維治平四年十有一月某日&KR0012;子襄祔其母夫人盧¶
氏于先君之墓其縣仙遊其里&KR0268;孝其岡半井其固¶
其安其千萬年之永¶
居士集卷第三十六¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_036-12b>¶
謝氏墓銘居貧(一作/吾貧)¶
徐氏墓銘千里(一作/萬里)¶
胡氏墓銘鳯州(二字上一有/又爲二字)¶
李氏墓銘于仲(一作/平仲)¶
