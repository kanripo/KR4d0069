# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.739625
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0358-031歐阳文忠公文集居士集-卷第三十一.
<pb:KR4d0069_SBCK_031-1a>¶
居士集卷第三十一　歐陽文忠公䧶三十一¶
　　墓誌五首¶
　　　太子太師致仕杜祁公墓誌銘¶
故太子太師致仕祁國公贈司徒兼侍中杜公諱衍¶
字世昌越州山隂人也其先本出於堯之後歷三代¶
常爲諸侯後徙其封于杜而子孫散適他國者以杜¶
爲氏自杜赫爲秦將軍後三世御史大夫周及其子¶
建平侯延年仍顯于漢又九世當陽侯預顯于&KR0051;又¶
十有四世岐國公佑顯于唐又九世而至于祁公其¶
爲家有法其吉凶&KR0021;祀齋戒日時幣祝從事一用其¶
<pb:KR4d0069_SBCK_031-1b>¶
家書自唐㓕士喪其舊禮而一切苟簡獨杜氏守其¶
家法不遷於世俗蓋自春秋諸侯之子孫歴秦漢千¶
有餘&KR0010;得不絶其世譜而唐之盛時公卿家法存於¶
今者惟杜氏公自曽髙以來以恭儉孝謹稱鄕里至¶
公爲人尤㓗㢘自剋(一作/刻)其爲大臣事其上以不欺¶
爲忠推於人以行己取信故其動静纎悉謹而有法¶
至考其大節偉如也(一作至考其始終之大節雖古/君子有不能及也其立於朝廷)¶
(天下國家以爲重退而/老也乆而天子益思之)公享年八十官至尚書左丞¶
方其六十有九&KR0010;且盡即上書告老明年以太子少¶
師致仕累遷太子太保太傅太師封祁國公於其家¶
<pb:KR4d0069_SBCK_031-2a>¶
天子祀明堂遣使者召公陪祠將有所問以疾不至¶
而&KR0010;時存問勞賜不絶公少舉進士髙第爲&KR0045;州觀¶
察推官知平遥縣通判&KR0051;州知乾州遷河東京西路¶
提&KR0039;刑獄知&KR0045;州河東陜西路轉運使入爲三司戸¶
部副使拜天章閣待制知荆南府未行以爲河北路¶
都轉運使遂知天雄軍召爲御史中丞判流内銓知¶
審官院拜樞宻直學士知永興軍徙知并州遷龍圗¶
閣學士復知永興軍權知開封府康定元年以刑部¶
侍郎同知樞宻院事即拜副使慶暦三年遷吏部侍¶
郎樞宻使明年以夲官同中書門下平章事公治吏¶
<pb:KR4d0069_SBCK_031-2b>¶
事如其爲人其聽獄訟雖明敏而審覈愈精故屢决¶
疑獄人以爲神其簿書出納推析毫髮終日無倦色¶
至爲條目必使吏不得爲姦而巳及其施於民者則¶
簡而易行始居平遥嘗以吏事適他州而縣民爭訟¶
者皆不肯决以待公歸知乾州未滿&KR0010;安撫使察其¶
治行以公權知鳯翔府二&KR0022;之民爭於界上一曰此¶
我公也汝奪之一曰今我公也汝何有焉夏人&KR0004;叛¶
命天下苦於兵而自陜以西&KR0057;甚吏縁侵漁調發督¶
迫至民破産不能足徃徃自經投水以死於是時公¶
在永興語其人曰吾不能免汝然可使汝不勞爾乃¶
<pb:KR4d0069_SBCK_031-3a>¶
爲之區處計較量物有無貴賤道里逺近寛其期㑹¶
使以次(一作得/次第)輸送由是物不踴貴車牛芻秣&KR0043;食¶
來徃如平時而吏束手無所施民比他州費省十六¶
七至於繕治城郭器械民皆不知開封治京師常撓¶
於權要有干其法而能不爲之屈者世皆以爲難至¶
公能使權要不敢有所干凡其爲治以聽斷盗訟爲¶
能否爾獨公始有餘力省其民事如治他州而畿赤¶
諸縣之民皆&KR0013;其恵開封比比出能吏而兼於民政¶
者惟公一人吏部審官主天下吏貟而居職者&KR0011;以¶
不乆遷去故吏得爲姦公始視銓事一日選者三人¶
<pb:KR4d0069_SBCK_031-3b>¶
爭某闕公以問吏吏受丙賕對曰當與甲乙不能爭¶
遂(一作/乃)授他闕居數日吏教丙訟甲&KR0018;某事不當得¶
公悟召乙問之乙謝曰業巳得他闕不願爭公不得¶
巳與丙而&KR0015;曰此非吏罪乃吾未知銓法爾因命諸¶
曹各具格式科條以白問曰盡乎曰盡矣明日勑諸¶
吏無得升堂使坐曹聽行文書而巳由是吏不得與¶
銓事與奪一出於公居月餘翕然聲動京師其在審¶
官有以賄求官者吏謝不受曰我公有賢名不乆見¶
用去矣姑少待之慶暦之&KR0004;上猒西兵之乆出而民¶
弊亟用今丞相冨公樞宻韓公及范文正公而三人¶
<pb:KR4d0069_SBCK_031-4a>¶
者遂欲盡革衆事以修紀綱而小人權倖皆不恱獨¶
公與相佐佑而公&KR0057;抑絶僥倖凡内降與恩澤者一¶
切不與毎積至十數則連封而靣還之或詰責其人¶
至慙恨涕泣而去上嘗謂諫官歐陽脩曰外人知杜¶
某封還内降邪吾居禁中有求恩澤者毎以杜某不¶
可告之而止者多於所封還也其&KR0135;我多矣此外人¶
及杜某皆不知也然公與三人者卒皆以此罷去公¶
多知本朝故實善决大事&KR0004;邉將議欲大舉以擊夏¶
人雖韓公亦以爲可舉公爭以爲不可大臣至有欲¶
以沮軍罪公者然兵後果不得出契丹與夏人爭銀¶
<pb:KR4d0069_SBCK_031-4b>¶
甕族大戰黄河外而鴈門麟府皆警范文正公安撫¶
河東欲以兵從公以爲契丹必不來兵不可妄出范¶
公怒至以語侵公公不爲恨後契丹卒不來二公皆¶
世俗指公與爲朋黨者其論議之際盖如此及三人¶
者將罷去公獨以爲不可遂(一作/故)亦罷以尚書左丞¶
知兖州&KR0010;餘乃致仕公自布衣至爲相衣服飲食無¶
所加雖妻子亦有常節家故饒財諸父分産公以所¶
得悉與昆弟之貧者俸禄所入分給宗族賙人急難¶
至其歸老無屋以居寓於南京驛舎者乆之自少好¶
學工書畫喜爲詩讀書雖老不倦推&KR0324;後進今世知¶
<pb:KR4d0069_SBCK_031-5a>¶
名士多出其門居家見賔客必問時事聞有善喜&KR0002;¶
已出至有所不可憂見於色或夜不能寐如任其責¶
者凡公所以行之終身者有能履其一君子以爲人¶
之所難而公自謂不足以名後世遺戒子孫無得紀¶
述嗚呼豈所謂任重道逺而爲善惟日(一無/此字)不足者¶
歟曽祖太子少保(一作/師)諱某贈太師祖鴻臚卿諱叔¶
詹追封呉國公父尚書度支貟外郎諱遂良追封韓¶
國公皆贈太師中書令兼尚書令娶相里氏封&KR0051;國¶
夫人子男曰詵大理評事訢太常愽士訥將作監主¶
簿詒祕書省正字三子早卒女長適集賢校理蘇舜¶
<pb:KR4d0069_SBCK_031-5b>¶
欽次適祕閣校理李綖次適單州團練推官張遵道¶
公以嘉祐二年二月五日卒于家其子訢以其年十¶
月十八日葬公于應天府宋城縣之仁孝原銘曰¶
翼翼祁公率履自躬一其&KR0004;終惟徳之恭公在干位¶
士知貪㢘退老于家四方之瞻豈惟士夫天子曰咨¶
爾曲爾直繩之墨之正爾方圎有矩有規人莫之踰¶
公無爾欺予左予右惟公是毗公雖告休受寵不巳¶
宫臣國公即命于第奕奕明堂萬&KR0022;從祀豈無臣工¶
爲予執法何以召之惟公舊德公不能來予其徃&KR0236;¶
君子愷悌民之父母公雖百齡人以爲少不俾黄耇¶
<pb:KR4d0069_SBCK_031-6a>¶
喪予元老寵禄之隆則有止期惟其不巳旣去而思¶
銘昭于逺萬世之詒¶
　　　太常博士尹君墓誌銘(并序)¶
君諱源字子漸姓尹氏與其弟洙師魯俱有名於當¶
世其論議文章博學彊記皆有以過人而師魯好辯¶
果於有爲子漸爲人剛簡不矜飾能自晦蔵與人居¶
乆而莫知至其一有所發則人必驚伏其視世事&KR0002;¶
不干其意巳而搉其情僞計其成敗後多如其言其¶
性不能容常人而善與人交乆而益篤自天聖明道¶
之間予與其兄弟交其得於子漸者如此其曾祖諱¶
<pb:KR4d0069_SBCK_031-6b>¶
&KR0105;贈光禄少卿祖諱文化官至都官郎中贈刑部侍¶
郎父諱仲宣官至虞部貟外郎贈工部郎中子漸&KR0004;¶
以祖&KR0315;&KR0024;三班借職稍遷左班殿直天聖八年舉進¶
士及第爲奉禮郎累遷太常博士歴知芮城河陽二¶
縣簽署孟州判官事又知新鄭縣通判涇州慶州知¶
懷州以慶暦五年三月十四日卒于官趙元昊冦邉¶
圍定川堡大將葛懷敏發涇原兵救之君遺懷敏書¶
曰賊舉其(一無/此字)國而來其利不在城堡而兵法有不¶
得而救者且吾軍畏法見敵必赴而不計利害此其¶
所以數敗也冝駐兵瓦亭見利而後動懷敏不能用¶
<pb:KR4d0069_SBCK_031-7a>¶
其言遂以敗死劉渙知滄州杖一卒不服渙命斬之¶
以聞(一作/徇)坐專殺降知密州君上書爲渙論直得復¶
知滄州范文正公常薦君材可以居館閣召試不用¶
遂知懷州至朞月大治是時天子用范文正公與今¶
觀文殿學士冨公武康軍節度使韓公欲更置天下¶
事而權倖小人不便三公皆罷去而師魯與時賢士¶
多&KR0013;誣枉得罪君歎息憂悲發憤以(一無/此字)謂生可厭¶
而死可樂也徃徃&KR0013;酒哀歌泣下朋友皆竊怪之巳¶
而以疾卒享年五十至和元年十有二月十三日其¶
子材葬君于(一作/於)河南府壽安縣甘泉鄕龍(一作/龕)澗¶
<pb:KR4d0069_SBCK_031-7b>¶
里其平生所爲文章六十篇皆行於世子男四人曰¶
材植機桴嗚呼師魯常勞其智於事物而卒蹈憂患¶
以窮死&KR0002;子漸者矌然不有累其心而無所屈其志¶
然其壽考亦以不長豈其所謂短長得失者皆非此¶
之謂歟其所以然者不可得而知歟銘曰¶
有韞于中不以施一憤樂死其如歸豈其志之將衰¶
不然世果可嫉其如斯¶
　　　太子中舎梅君墓誌銘¶
故太子中舎致仕梅君諱讓字克讓世爲宣城人常¶
以文學仕進君獨不肯仕其弟詢勉之君曰士之仕¶
<pb:KR4d0069_SBCK_031-8a>¶
也進而取榮禄易欲行其志而無媿於心者難吾豈¶
不欲仕哉居其(一無/此字)官不得行其志食其(一無/此字)禄而¶
有媿於其心者吾不爲也今吾居父母之&KR0022;事長老¶
以恭接朋友以信守吾墳墓安吾里閭以老死而無¶
恨此吾志也其弟後貴顯必欲官之君堅不肯乃奏¶
任君大理評事致仕于家有子六人曰堯臣曰正臣¶
曰彦臣曰禹臣曰純臣其一早卒其三子皆仕宦而¶
堯臣有名當世今爲國子博士累以郊祀恩進君爲¶
太子中舍君旣老堯臣來歸朱服&KR0090;笏侍君旁郷人¶
不榮其子而榮其父堯臣等皆以君年髙願留養君¶
<pb:KR4d0069_SBCK_031-8b>¶
不許曰此非吾意也顧其二子曰勉爾朝夕以輔吾¶
老顧其三子曰勉爾名譽以爲吾榮居者養吾體仕¶
者養吾志可也君享年九十有一(一作/二)康彊無恙以¶
皇祐元年正月朔卒于家其子堯臣泣請於其友廬¶
陵歐陽脩曰堯臣不肖仕不顯而無聞不足以成吾¶
先人之志退託文字以銘後世又不敢以自&KR0059;予乃¶
爲之(一本上四字作/子其爲吾銘之)銘曰¶
志之充樂也(一作/乎)中壽以隆福有終銘無窮耀幽宫¶
　　　湖州長史蘇君墓誌銘(并序)¶
故湖州長史蘇君有賢妻杜氏自君之喪布衣&KR0188;食¶
<pb:KR4d0069_SBCK_031-9a>¶
居數&KR0010;提君之&KR0012;子歛其平生文章走南京號泣于¶
其父曰吾夫屈於生猶可伸於死其父太子太師以¶
告於予予爲集次其文而序之以著君之大節與其¶
所以屈伸得失以深誚世之君子當爲國家樂育賢¶
材者(一有/惜字)且悲君之不幸其妻卜以嘉祐元年十月¶
某日葬君于潤州丹徒縣義里鄕檀山里石門村又¶
號泣于其父曰吾夫屈於人間猶可伸於地下於是¶
杜公及君之子泌皆以書來乞銘以葬君諱舜欽字¶
子美其上世居蜀後徙開封(一有/府字)爲開封人自君之¶
祖諱易簡以文章有名太宗時承㫖翰林爲學士參¶
<pb:KR4d0069_SBCK_031-9b>¶
知政事官至禮部侍郎父諱&KR0132;官至工部郎中直集¶
賢院君少以父䕃&KR0024;太廟齋郎調滎陽尉非所好也¶
巳而鎻其㕔去舉進士中第改光禄寺主簿知&KR0170;城¶
縣丁父憂服除知長垣縣遷大理評事監在京樓店¶
務君狀貌竒偉慷&KR0099;有大志少好古工爲文章所至¶
皆有善政官于京師位雖卑數上䟽論朝廷大事敢¶
道人之所難言范文正公薦君召試得集賢校理自¶
元昊反兵出無功而天下殆(一作/怠)於乆安&KR0057;(一作/而)困¶
兵事天子&KR0108;然用三四大臣欲盡革衆弊以紓民於¶
是時范文正公與今冨丞相多所設施而小人不便¶
<pb:KR4d0069_SBCK_031-10a>¶
顧人主方信用思有以撼動未得其根以君文正公¶
之所薦而宰相杜公壻也乃以事中君坐監進奏院¶
祠神奏用市故&KR0083;錢㑹客爲自盗除名君名重天下¶
所㑹客皆一時賢俊悉坐貶逐然後中君者喜曰吾¶
一舉網盡之矣其後三四大臣(一有/相字)繼罷去天下事¶
卒不復施爲君携妻子居蘇州買水石作滄浪亭日¶
益讀書大涵肆於六經而時發其憤悶於歌詩至其¶
所激徃徃驚絶又喜行狎(一作/草)書皆可愛故其雖短¶
章醉墨落筆爭爲人所傳天下之士聞其名而慕見¶
其所傳而喜徃揖其貌而竦聽其論而驚以服乆與¶
<pb:KR4d0069_SBCK_031-10b>¶
其居而不能捨以去也居數年復(一作二/年後)得湖州長¶
史慶暦八年十二月某日以疾卒于蘇州享年四十¶
有一君先娶鄭氏後娶杜氏三子長曰泌將作監主¶
簿次曰液曰激二女長適前進士陳紘次尚幼&KR0004;君¶
得罪時以奏用錢爲盗無敢辨其&KR0072;者自君卒後天¶
子感悟凡所&KR0013;逐之臣復召用(一有/今字)皆顯列于朝而¶
至今無復爲君言者冝其欲求伸於地下也冝予述¶
其得罪以死之詳而使後世知其有以也旣又長言¶
以爲之辭庻幾并寫予之所以哀君者其辭曰¶
謂爲無力&KR0006;孰擊而去之謂爲有力&KR0006;胡不反子之¶
<pb:KR4d0069_SBCK_031-11a>¶
歸豈彼能&KR0006;(一作/而)此不爲善百譽而不進&KR0006;一毀終¶
世以顛擠荒孰問&KR0006;杳難知嗟子之中&KR0006;有韞而無¶
施文章發耀&KR0006;星日光輝雖冥冥以掩恨&KR0006;不(一作/冝)¶
昭昭其永垂¶
　　　翰林侍讀侍講學士王公墓誌銘(并序)¶
公諱洙字原叔其生始能言巳知爲詩指物(一有/輙字)能¶
賦旣長學問自六經史記百氏之書至於圗緯隂陽¶
五行律吕星官筭法訓故字音(一本上四字作方/言訓詁&KR0144;&KR0032;八分)無¶
所不學學必通逹如其專家其語言&KR0004;如不出諸口¶
已而辨别條理發其精㣲聽者忘倦决疑請益人人¶
<pb:KR4d0069_SBCK_031-11b>¶
必得其所欲故自其少也一時名臣賢士皆稱慕之¶
其名聲著天下&KR0004;舉進士爲廬州舒城尉坐事免官¶
歸居南京故相臨淄晏公爲留守竒其文章待以客¶
禮乆之復調賀州冨川主簿未行臨淄公薦其才留¶
居應天府學教諸生㑹(一無/此字)詔舉經術士爲學官京¶
東轉運使舉公應詔召爲國子監直講遷太理評事¶
史舘檢討知太常禮院天章閣侍講直龍圗閣同判¶
太常寺慶暦中小人有不便大臣執政者欲排去之¶
未知所發而杜丞相子壻蘇舜欽爲集賢校理&KR0018;時¶
名所與交遊皆當世賢豪巳而舜欽坐監進奏院祠¶
<pb:KR4d0069_SBCK_031-12a>¶
神㑹客爲御史所彈公以(一作/預)坐客貶知濠州徙知¶
襄徐亳三州范文正公冨丞相皆言王某學問經術¶
多識故事冝在朝廷復召爲檢討同判太常寺侍講¶
充史館修撰拜知制誥權判吏部流内銓至和元年¶
九月爲翰林學士三年以親嫌改侍讀學士兼侍講¶
學士嘉祐二年九月甲戌朔以疾卒享年六十有一¶
累官至尚書吏部郎中階朝散大夫勲輕車都尉爵¶
開國伯食邑五百戸公爲人寛厚樂易孝於宗族信¶
於朋友諸&KR0012;不能自立者皆爲之嫁娶始舉進士時¶
與郭稹同保人有告稹冒(一有/祖字)母禫者法當連坐主¶
<pb:KR4d0069_SBCK_031-12b>¶
司召公問果保稹否不然可易也公言保之不可易¶
也於是與稹俱罷公以文儒進用能因其所學爲上¶
開陳其言緩而不迫天子常喜其&KR0003;意有所欲必以¶
問之無不能對嘗以塗金龍水牋爲飛白詞林二字¶
以襃之至於朝廷他有司前言故實皆就以考正旣¶
領太常吉凶禮典撰定&KR0057;多嘗修集韻校定史記前¶
後漢書編國朝㑹要鄕兵制度祖宗故事三朝經武¶
聖略皇祐中大享明堂翰林侍讀學士宋祁言明堂¶
禮廢乆必得通知古今之學者詔公共草其儀禮成¶
撰大享明堂記又詔修雅樂晚喜&KR0032;書&KR0057;有古法著¶
<pb:KR4d0069_SBCK_031-13a>¶
易傳十篇(一無此/五字)其他(一作/所爲)文章千有餘篇其施於¶
爲政敏而有方襄州中廬戍兵驕前爲守者患之不¶
能制公至因事召之悉集于庭告曰某時爲某事者¶
非某人邪取其一二人(一無/此字)寘于法餘悉不問(一有/由是)¶
(二/字)兵始知懼是時妖賊反貝州州縣無逺近皆警動¶
佐吏勸公毋給州卒教習者真兵公&KR0015;曰是欲防亂¶
乎此所以使人不安也在徐州遭&KR0010;大饑免民舟筭¶
緡使得糴旁郡而(一有/多字)出公&KR0059;米粟賑民所活&KR0057;多¶
(一作/甚衆)有司上其最(一有爲京東/第一五字)降詔書襃美(一作/奬諭)其¶
在朝廷多所論議遇人恂恂惟謹及旣殁而考其言¶
<pb:KR4d0069_SBCK_031-13b>¶
皆當世要(一作/大)務公知制誥夏竦卒天子以東宫舊¶
恩賜謚文獻公曰此僖祖皇帝謚也封還其目不爲¶
草辭因曰前有司謚王溥爲文獻章得&KR0090;爲文憲字¶
雖異而音同皆當改於是太常更謚竦文莊而溥得¶
象皆易謚又嘗論宗戚近幸冒法干恩澤以亂刑賞¶
又言天下民田稅不均而姦民逃亡有司失其常稅¶
請用郭諮孫琳千歩開方爲均田法頒之州縣使因¶
民訟稍稍均之可不擾而有司得復其常數近時選¶
諌官御史有執政之臣嘗薦舉者皆以嫌不用公以¶
謂士飭身勵行而大臣薦賢以報國以嫌廢(一作/置)之¶
<pb:KR4d0069_SBCK_031-14a>¶
是疑大臣而廢賢材不可及論河功邉食皆可施行¶
方公病時八月開邇英閤侍臣並進講讀而公獨病¶
(一作/不在)天子思之遣使者問公疾少間否能起而爲予¶
講邪旣而公病篤以卒天子震悼賻䘏加等贈給事¶
中特賜謚曰文即以其年十月辛酉葬于應天府虞¶
(一作/宋)城縣之孟諸鄕土山原公應天宋城人也曽祖¶
諱厚祖諱化贈太傅父諱礪贈太師中書令兼尚書¶
令公&KR0004;娶董氏再娶胡氏皆先公卒又娶齊氏封髙¶
陽郡君子男五人長曰叟臣早卒次曰力臣太常寺¶
太祝次欽臣祕書省正字次陟臣將作監主簿次曽¶
<pb:KR4d0069_SBCK_031-14b>¶
臣某官(一無/二字)一女適太常博士陳安道銘曰¶
惟王氏之先逺自三代下迄戰國商周齊魏其後之¶
人皆以王爲氏故其爲姓&KR0057;多於後世而太原之王¶
出周王子公世可考實太原人後家于宋遂以蕃延¶
惟其皇考是生八子公實其季其徳克嗣播其休聲¶
以顯于仕八支之盛名譽材賢公考朝廷儒學之臣¶
退食于家詵詵子孫豈其不樂胡奪之年朝無咨詢¶
士失益友送車國門出涕引首于兹歸蔵刻銘不朽¶
居士集卷第三十一¶
<pb:KR4d0069_SBCK_031-15a>¶
　熈寧五年秋七月男發等編定¶
　　紹熈二年三月郡人孫謙益校正¶
　杜祁公墓誌銘衢閩蜀本皆作娶相里氏司馬公¶
　記聞亦然惟羅氏并吉本以爲李氏近&KR0010;吉州教¶
　授林仲熊遂入纂誤非也¶
　王文公墓誌銘諸本皆作階朝奉大夫惟羅氏本¶
　作朝散大夫¶
　蘇長史墓誌天下殆於乆安二十三卷余襄公神¶
　道碑作怠於乆安朝佐攷公集怠迨殆三字似通¶
<pb:KR4d0069_SBCK_031-15b>¶
　用徐氏墓誌吾母不以愛殆我&KR0150;城縣夫子廟記¶
　見者殆焉此亦以怠爲殆也劉侍讀墓誌殆今三¶
　十年&KR0021;丁學士文殆榮華之銷歇此則以迨爲殆¶
　也諸本間有改者覽者以意讀之¶
杜祁公墓誌銘而三人者遂欲盡革衆事(遂一/作乃)工書¶
畫(盖心畫之畫一本以其用俗書畫字遂削/去/後有李端懿蔡襄墓誌皆云工書畫)¶
蘇君墓銘太子太師(此下一有祁/國公三字)文章(一作/文華)所好(一/作)¶
(其/好)¶
