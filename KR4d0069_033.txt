# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.823889
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0358-033歐阳文忠公文集居士集-卷第三十三.
<pb:KR4d0069_SBCK_033-1a>¶
居士集卷第三十三　歐陽文忠公集三十三¶
　　墓誌四首¶
　　　尚書工部郎中充天章閣待制許公墓誌銘¶
(并序)¶
公諱元字子春姓許氏宣州宣城人也許氏世以孝¶
謹稱郷里其父亡一子當官兄弟相讓乆之曰吾弟¶
材後必庇吾宗乃以公&KR0024;郊社齋郎徙居海陵力耕¶
以飬其母調明州定海劒州順昌縣尉㤗州軍事推¶
官戍兵千人自海上亡歸州守聞變不知所爲公爲¶
詰其所以來二三人出前對公叱左右執之曰惑衆¶
<pb:KR4d0069_SBCK_033-1b>¶
者此爾其餘何罪勞其徒而遣之遷鎭東軍節度推¶
官知潤州丹陽縣縣有練湖决水一寸爲漕渠一尺¶
故法盗决湖者罪比殺人㑹&KR0010;大旱公請借湖水漑¶
民田不待報决之州守遣吏按問公曰便民罪令可¶
也竟不能詰由是漑民田萬餘項&KR0010;乃大豐再遷太¶
子中舍監&KR0045;州博鹽和糴倉知㤗州如臯縣所至民¶
愛思之公爲吏喜修廢壞其術長於治財自元昊叛¶
河西兵出乆無功而天下勞弊三司使言公材以主¶
榷貨公言先時賈人入粟塞下京師錢不足以償故¶
錢償愈不足則粟入愈少而價愈髙是謂内外俱困¶
<pb:KR4d0069_SBCK_033-2a>¶
請髙塞粟之價下南鹽以償之使東南去滯積而西¶
北之粟盈曰此輕重之術也行之果便是時京師粟¶
少而江淮&KR0010;漕不給三司使懼大臣以爲憂叅知政¶
事范仲淹謂公獨可辦乃以公爲江淮兩浙荆湖發¶
運判官公曰以六路七十二州之粟不能足京師者¶
吾不信也至則治千艘浮江而上所過州縣留三月¶
食其餘悉發而州縣之&KR0338;逺近以次相&KR0024;由是不數¶
月京師足食旣而嘆曰此可爲於乏時然&KR0010;漕不給¶
者有司之職廢也乃考故事明約信令發歛轉徙至¶
於風波逺近遲速賞罰皆有法凡江湖數千里外談¶
<pb:KR4d0069_SBCK_033-2b>¶
&KR0015;治之不擾不勞而用以足公&KR0004;以殿中丞爲判官¶
巳而爲副爲使毎&KR0010;終㑹計來朝天子必加恩禮特¶
賜進士出身官至工部郎中天章閣待制凡在職十¶
有三年巳而曰臣憊矣願乞臣一州天子顧代公者¶
難其人其請至八九乆之察其實病且老矣乃以知¶
&KR0045;州居&KR0010;餘徙知越州公益病又徙㤗州至州未視¶
事以嘉祐二年四月某日卒于家享年六十有九曾¶
祖諱稠池州録事叅軍祖諱規贈大理評事父諱逖¶
尚書司封貟外郎贈工部侍郎公娶馮氏封崇德縣¶
君先公卒子男二人長曰宗旦眞州楊子縣主簿次¶
<pb:KR4d0069_SBCK_033-3a>¶
曰宗孟守將作監主簿女一人適太常寺太祝&KR0364;希¶
雅先是江淮&KR0010;漕京師者常六百萬石其後十餘&KR0010;¶
&KR0010;益不充至公爲之&KR0010;必六百萬而常餘百萬以備¶
非常方其去職有勸公進爲羡餘者公曰吾豈聚歛¶
者哉敢用此以希寵公爲人善談論與人交乆而益¶
篤於其家尤孝悌所得俸禄分給宗族無親踈之異¶
其&KR0012;宗旦等以某年某月某日葬公於真州楊子縣¶
甘露郷之某原其所與遊廬陵歐陽脩誌於其墓曰¶
嗚呼爲天下者固常養材於無事之時蓋必有事然¶
後材臣出自寳元慶暦以來兵動一方奔走從事於¶
<pb:KR4d0069_SBCK_033-3b>¶
其間者皆號稱天下豪傑其智者出謀材者獻力訖¶
不得少如其志而公遭此時用其所長且乆於其官¶
故得卒就其業而成此名此其可以書矣乃爲之銘¶
曰¶
材難矣有藴而不得其時時逢矣有用而不盡其施¶
功難成而易毀雖明哲或不能以自知公材之敏兮¶
用適其冝志方甚壯兮力則先衰行著于家而勞施¶
于國永幽其閟兮銘以哀之¶
　　　尚書刑部郎中充天章閣待制兼侍讀贈右¶
　　　諌議大夫孫公墓誌銘¶
<pb:KR4d0069_SBCK_033-4a>¶
公諱甫字之翰許州陽翟人也&KR0004;舉進士天聖五年¶
得同學究出身爲蔡州汝陽縣主簿八年再舉進士¶
及第爲(一無/此字)華州觀察推官轉運使李紘薦其材遷¶
大理寺丞知絳州翼城縣故丞相杜祁公與紘皆以¶
清節自髙&KR0057;難於取士聞公紘所薦也數招致之一¶
見大喜巳而祁公自御史中丞拜樞密直學士知永¶
興軍辟公司録凡事之繁猥者一以委之公歎曰待¶
我以此可以去矣祁公爲謝顧事非他吏不能者不¶
敢煩公公乃從容爲陳當世之務所以緩急先後施¶
設之冝又多薦士之賢而在下者於是祁公自以爲¶
<pb:KR4d0069_SBCK_033-4b>¶
得益友&KR0010;滿知彭州永昌縣監益州交子務再遷太¶
常博士祁公爲樞密副使薦于朝得祕閣校理是時¶
諸將兵討靈夏乆無功天下騷動盗賊數入州縣殺¶
吏卒吏多失職而民弊矣天子方銳意更用二三大¶
臣乃極選一&KR4175;知名士増置諌貟使&KR0024;闕失公以右¶
正言居諫院上好納諫諍未嘗罪言者而至言宫禁¶
事他人猶須委曲開諷而公獨曰所謂后者正嫡也¶
其餘皆猶婢爾貴賤有等用物不冝過僭自古寵女¶
色&KR0004;不制而後不能制者其禍不可悔上曰用物在¶
有司吾恨不知爾公曰世謂諫臣耳目官所以逹不¶
<pb:KR4d0069_SBCK_033-5a>¶
知也&KR0002;所謂前世女禍者載在書史陛下可自知也¶
上深嘉納之保州兵變前有告者大臣不時發之公¶
因力言樞密使副當得罪使乃杜祁公也邊將劉滬¶
城水洛于渭州部署尹洙以滬違節度將誅之大臣¶
稍主洙議公以謂水洛通秦渭於國家利滬不可罪¶
由是罷洙而釋滬洙公平生所善者也公在諫院所¶
言&KR0024;益&KR0057;多是三者其一人所難言其二人所難處¶
者其後言宰相以某事當去者上亟爲罷之因以陳¶
執中爲叅知政事公又言執中不可用由是上難之¶
公遂求解職於是小人不便大臣執政而朋黨之論¶
<pb:KR4d0069_SBCK_033-5b>¶
起二三公相繼去位公亦在論中而辨諍愈切不自¶
疑由是罷諫職以右司諫知鄧州徙知安州歴江南¶
兩浙轉運使再遷兵部貟外郎改直史館知陜府又¶
徙晉州河東轉運使公素羸性淡然寡所好欲恂恂¶
似不能言而内勁果遇事精明議者謂公道徳文學¶
冝在朝廷備顧問而錢&KR0150;刀筆非其職然公處之益¶
辦至臨疑獄滯訟常立得其情大賊張海郭貌山攻¶
劫商鄧新破南陽順陽公安輯有方常曰教民知戰¶
古法也乃親閱縣弓手教之擊射坐作皆爲精兵盗¶
賊爲息陜當東西衝吏苦厨傳而前爲守者顧毀譽¶
<pb:KR4d0069_SBCK_033-6a>¶
不能有所損至公痛裁節之過客畏其清&KR0004;無所望¶
而亦莫之毀也陜人頼以紓後遂以爲法其爲轉運¶
使所至州縣視其職事修廢察其民樂否以此升黜¶
官吏而不納毀譽遇下雖嚴而不害其在兩浙范文¶
正公守杭州以大臣或便冝行事公曰范公貴臣也¶
吾屈於此則不得伸於彼矣由是一切繩以法而常¶
以監司自處范公遇公無倦色及退而不能無恨公¶
遇范公不少下然退而未嘗不稱其賢也自河東召¶
爲度支副使勤其職不以爲勞巳而得疾嘉祐元年¶
遷刑部郎中天章閣待制河北都轉運使不行疾少¶
<pb:KR4d0069_SBCK_033-6b>¶
間乃留侍讀公博學彊記&KR0057;喜言唐事能詳其君臣¶
行事本末以推見當時治亂毎爲人&KR0003;如其身履其¶
間而聽者暁然如目見故學者以謂終&KR0010;讀史不如¶
一日聞公論也所著唐史記七十五卷論議宏贍書¶
未及成以嘉祐二年正月戊戌卒于家享年六十公¶
旣卒詔取其書藏于祕府贈右諫議大夫又有文集¶
七卷公喜接士務&KR0045;人善所得俸&KR0338;多所施與撫諸¶
&KR0012;兒教育如已子曽祖諱恕博州堂邑主簿祖諱賁¶
尚書庫部貟外郎考諱從革不仕以公貴累贈都官¶
郎中毋曰長安縣太君李氏娶程氏壽昌縣君子三¶
<pb:KR4d0069_SBCK_033-7a>¶
人長曰冝滑州節度推官次曰寔曰寘皆將作監主¶
簿女三人一適將作監主簿程著餘皆早亡以五年¶
七月丁酉葬公于陽翟縣舊學郷塢頭村之北原銘¶
曰¶
惟學而知方以行其義惟簡而無欲以遂其剛力雖¶
弱兮志則彊積之厚兮發也光冝壽兮奄以藏有深¶
其泉兮有崇其岡永安其固兮百世無傷¶
　　　梅聖俞墓誌銘(并序)¶
嘉祐五年京師大疫四月乙亥聖俞得疾卧城東汴¶
陽坊明日朝之賢士大夫徃問疾者騶呼屬路不絶¶
<pb:KR4d0069_SBCK_033-7b>¶
城東之人市者廢行者不得徃來咸驚顧相語(一作/謂)¶
曰兹坊所居大人誰邪(一作兹坊/大人誰也)何致客之多也居¶
八日癸未聖俞卒於是賢士大夫又走弔(二字一/作共)&KR0152;¶
如前日益多而其&KR0057;親且舊者相與聚而謀其後事¶
自丞相以下皆有以&KR0608;䘏其家粤六月甲申其&KR0012;(一/作)¶
(子)増(一無/此字)載其柩南歸以明年正月丁丑葬于某所¶
(一作宣州揚/城鎭雙歸山)聖俞字也其名堯臣姓梅氏宣州宣城¶
人也(一作姓梅氏名/堯臣宣州人也)自(一無/此字)其家世頗(一有/皆字)能詩而¶
從(一作/叔)父詢以仕顯至聖俞遂以詩聞自武夫貴戚¶
童兒(一作/兒童)野叟皆能道其名字雖妄愚人不能知詩¶
<pb:KR4d0069_SBCK_033-8a>¶
義者直曰此世所貴也吾能得之用以自矜故求者¶
日踵門而聖俞詩遂行天下其&KR0004;喜爲清麗閒肆平¶
淡乆則涵演深逺間亦&KR0355;刻以出怪巧然氣完力餘¶
益老以勁其應於人者多故辭非一體至於他文章¶
皆可喜非如唐諸子號詩人者僻固而狹陋也聖俞¶
爲人仁厚樂易未嘗忤於物至其窮愁感憤有所罵¶
譏&KR0015;謔一發(一有/之字)於詩然用以爲驩而不怨懟可謂¶
君子者也&KR0004;在河南(一有/時字)王文康公見其文歎曰二¶
百年無此作矣其後大臣屢薦冝在館閣嘗一召試¶
賜進士岀身餘&KR0186;不報嘉祐元年翰林學士趙槩等¶
<pb:KR4d0069_SBCK_033-8b>¶
十餘人列言于朝曰梅某經行修明願得留與國子¶
諸生講論道德　爲雅頌(一作/風雅)以謌詠聖化乃得國¶
子監直講三年冬祫干太廟御史中丞韓絳言天子¶
且親祠當更制樂章以薦祖考惟梅某爲冝亦不報¶
聖俞&KR0004;以從父䕃補太廟齋郎歴桐城河南河陽三¶
縣主簿以德興縣令知建德縣又知襄城縣監湖州¶
塩稅簽署忠武鎭安兩軍節度判官監永濟倉國子¶
監直講累官至尚書都官貟外郎嘗奏其所撰唐載¶
二十六卷多&KR0024;正舊史闕繆乃命編修唐書書成未¶
奏而卒享年五十有九曽祖諱逺祖諱邈皆不仕父¶
<pb:KR4d0069_SBCK_033-9a>¶
諱讓太子中舍致仕贈職方郎中母曰仙遊縣太君¶
束氏又曰清河縣太君張氏&KR0004;娶謝氏封南陽縣君¶
再娶刀氏封某(一作/平恩)縣君子男五人曰増曰墀曰坰¶
曰&KR0027;兒一早卒女二人長適太廟齋郎薛通次尚㓜¶
聖俞學長於毛氏詩爲小傳二十卷其文集四十卷¶
注孫子十三篇余嘗論其詩曰世謂詩人少逹而多¶
窮蓋非詩能窮人殆窮者而後工也聖俞以爲知言¶
銘曰¶
不戚其窮不困其鳴不躓于艱不履于傾養其和平¶
以發厥聲震越渾鍠衆聽以驚以&KR0045;其清以播其英¶
<pb:KR4d0069_SBCK_033-9b>¶
以成其名以告諸冥¶
　　　江鄰幾墓誌銘¶
君諱休復字鄰幾其爲人外&KR0002;簡曠而内行修飭不¶
妄動於利欲其彊學博覽無所不通而(一無/此字)不以矜¶
人至有問輒應雖好辯者不能窮也巳則黙&KR0002;不能¶
言者其爲文章淳雅&KR0057;長於詩淡泊閒逺徃徃造人¶
之不至善&KR0032;書喜琴奕飲酒與人交乆而益篤孝於¶
宗族事孀姑如母天聖中與尹師魯蘇子美遊知名¶
當時舉進士及第調藍山尉&KR0016;驢赴官每據鞍讀書¶
至迷失道家人求得之乃覺歴信潞二州司法叅軍¶
<pb:KR4d0069_SBCK_033-10a>¶
又舉書判拔萃改大理寺丞知長&KR0081;縣事通判閬州¶
以母喪去職服除知天長縣事遷殿中丞又以父憂¶
終喪獻其所著書召試充集賢校理判尚書刑部當¶
慶暦時小人不便大臣執政者欲累以事去之君友¶
蘇子美杜丞相壻也以祠神㑹飲得罪一時知名士¶
皆&KR0013;逐君坐落職監蔡州商稅乆之知奉符縣事改¶
太常博士通判睦州徙廬州復得集賢校理判吏部¶
南曹登聞檢(一作/鼔)院爲群牧判官出知同州提&KR0039;陜¶
西路刑獄入判三司鹽鐵句院修起居注累遷刑部¶
郎中君於治人則曰爲政所以安民也無擾之而巳¶
<pb:KR4d0069_SBCK_033-10b>¶
故所至民樂其簡易至辨疑折獄則或權以術舉無¶
不得而不常用亦不自以爲能也君所著書號唐冝¶
鑒十五卷春秋世論三十卷文集二十卷又作神告¶
一篇言皇嗣事以謂皇嗣國大事也臣子以爲嫌而¶
難言或言而不見納故假神告祖宗之意務爲深切¶
冀以感悟又嘗言昭憲太后杜氏子孫冝録用故翰¶
林學士劉筠無後而官没其貲宜爲立後還其貲劉¶
氏(一有/因字)得不絶君之論議頗多凡與其遊者莫不稱¶
其賢而在上位者乆未之用也自其修起居注士大¶
夫始相慶以爲在上者知將用之矣而用君者亦方¶
<pb:KR4d0069_SBCK_033-11a>¶
自以爲得而君亡矣嗚呼豈非其命哉君以嘉祐五¶
年四月乙亥以疾終于京師即以其年六月庚申葬¶
于某所(一作陽夏/郷之原)君享年五十有六方其亡恙時爲¶
理(一作/治)命數百言巳而疾且革其子問所欲言曰吾¶
巳著之矣遂不復言曽祖諱濬殿中丞贈駕部貟外¶
郎妣李氏始(一作/隆)平縣太君祖諱日新駕部貟外郎¶
贈太僕少卿妣孫氏冨陽縣太君考諱中古太常博¶
士贈工部侍郎妣張氏仁壽縣太君夫人夏侯氏永¶
安縣君金部郎中彧之女先君數月卒子男三人長¶
曰懋簡并州司戸叅軍次曰懋相太廟齋郎次曰懋¶
<pb:KR4d0069_SBCK_033-11b>¶
迪女三人長適祕書丞錢衮餘尚㓜君姓江氏開封¶
陳留人也自漢轑陽侯德居於陳留之圉城其後子¶
孫分散(一作/居)而君世至今居圉城不去自髙祖而上¶
七世葬圉南夏岡由大王父而下三世乃葬陽夏銘¶
曰¶
彼馳而我後彼取而我不豈用力者好先而知命者¶
不苟嗟吾鄰幾兮卒以不偶舉世之隨兮君子之守¶
衆人所亡兮君子之有其失一世兮其存不朽惟其¶
自以爲得兮吾將誰咎¶
居士集卷第三十三¶
<pb:KR4d0069_SBCK_033-12a>¶
　熈寧五年秋七月男發等編定¶
　　紹熈二年三月郡人孫謙益校正¶
孫公墓銘未嘗罪言者(五字上一/有雖字)冝壽&KR0006;(冝字上/脫仁字)¶
梅聖俞墓銘號詩人者(一作號/爲詩人)見其文(文一/作詩)¶
<pb:KR4d0069_SBCK_033-12b>¶
