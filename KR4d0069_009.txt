# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:08.795702
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0355-009歐阳文忠公文集外集-卷第九.
<pb:KR4d0069_SBCK_009-1a>¶
外集卷第九　歐陽文忠公集五十九¶
　　論(時論三首附)¶
　　　本論(本論三篇中下篇已載居士集第/十七卷此乃公晚年所刪上萹)¶
天下之事有本末其為治者有先後堯舜之書略矣¶
後世之治天下未嘗不取法扵三代者以其推本末¶
而知所先後也三王之為治也以理數均天下以爵¶
地等&KR0022;國以井田域民以職事任官天下有定數&KR0022;¶
國有定制民有定業官有定職使下之共上勤而不¶
困上之治下簡而不勞財足扵用而可以備天災也¶
兵足以禦患而不至扵為患也凡此具矣然後飾禮¶
<pb:KR4d0069_SBCK_009-1b>¶
樂興仁義以教道之是以其政易行其民易使風俗¶
淳厚而王道成矣雖有荒子孱孫&KR0071;之猶七八百&KR0010;¶
而後巳夫三王之爲治豈有異扵人㢤財必取扵民¶
官必養扵禄禁暴必以兵防民必以刑與後世之治¶
者大抵同也然後世常多亂敗而三王獨&KR0014;安全者¶
何也三王善推本末知所先後而爲之有條理後之¶
有天下者孰不欲安且治乎用心益勞而政益不就¶
諰諰然常恐亂敗及之而輙以至焉者何也以其不¶
推本末不知先後而扵今之務衆矣𫠦當先者五也¶
其二者有司之所知其三者則未之思也足天下之¶
<pb:KR4d0069_SBCK_009-2a>¶
用莫先乎財繫天下之安危莫先乎兵此有司之𫠦¶
知也然財豐矣取之無限而用之無度則下益屈而¶
上益勞兵強矣而不知所以用之則兵驕而生禍所¶
以節財用兵者莫先乎立制制巳具備兵已可使財¶
已足用所以共守之者莫先乎任人是故均財而節¶
兵立法以制之任賢以守法尊名以厲賢此五者相¶
為用有天下者之常務當今之世所先而執事者之¶
所忽也今四海之内非有亂也上之政令非有暴也¶
天時水旱非有大故也君臣上下非不和也以晏然¶
至廣之天下無一間𨻶之端而南夷敢殺天子之命¶
<pb:KR4d0069_SBCK_009-2b>¶
吏西夷敢有崛彊之王北夷敢有抗禮之帝者何也¶
生齒之數日益衆土地之産日益廣公家之用日益¶
急四夷不服中國不尊天下不實者何也以五者之¶
不備故也請試言其一二方今農之趣耕可謂勞矣¶
工商取利乎山澤可謂勤矣上之征賦𣙜易商利之¶
臣可謂纎悉而無遺矣然一遇水旱如明道景祐之¶
間則天下公私乏絶是無事之世民無一歲之備而¶
國無數年之儲也以此知財之不足也古之善用兵¶
者可使之赴水火今廂禁之軍有司不敢役必不得¶
已而暫用之則謂之借倩彼兵相謂曰官倩我而官¶
<pb:KR4d0069_SBCK_009-3a>¶
之文符亦曰倩夫賞者所以酬勞也今以大禮之故¶
不勞之賞三年而一徧所費八九百萬有司不敢緩¶
月日之期兵之得賞不以無功知媿乃稱多量少比¶
好嫌惡小不如意則羣聚而呼持梃欲擊天子之大¶
吏無事之時其猶若此以此知兵驕也夫財用悉出¶
而猶不足者以無定數也以(疑)兵之敢驕者以用之¶
未得其術以此知制之不立也夫財匱兵驕法制未¶
一而莫有奮然忘身許國者以此知不任人也不任¶
人者非無人也彼或挾材藴知特以時方惡人之好¶
名各蔵畜收歛不敢奮露惟恐近扵名以犯時人所¶
<pb:KR4d0069_SBCK_009-3b>¶
惡是以人人變賢為愚愚者無所責賢者&KR0013;譏疾遂¶
使天下之事將弛廢而莫敢出力以為之此不尚名¶
之弊者天下之最大患也故曰五者之皆廢也前日¶
五代之亂可謂極矣五十三年之間易五姓十三君¶
而亡國&KR0013;弑者八長者不過十餘歲甚者三四歳而¶
亡夫五代之主豈皆愚者邪其心豈樂禍亂而不欲¶
為久安之計乎顧其力有不䏻為者時也當是時也¶
東有汾晉西有岐蜀北有強胡南有江淮閩廣呉越¶
荆潭天下分為十三四四靣環之以至狹之中國又¶
有叛將强臣割而據之其君天下者𩔖皆為國日淺¶
<pb:KR4d0069_SBCK_009-4a>¶
威徳未洽強君武主力而為之僅以自守不幸孱子懦¶
孫不過一再傳而復亂敗是以養兵如兒子之啖虎狼¶
猶恐不為用尚何敢制以殘弊之民人贍無貲之征賦¶
頭㑹箕歛猶恐不足尚何曰節財以冨民天下之𫝑方¶
若弊廬&KR0024;其奥則隅壞整其桷則棟傾枝撐扶持苟存¶
而巳尚何暇法𧰼規圜矩方而為制度乎是以兵無制¶
用無節國家無法度一切苟且而巳今宋之為宋八十¶
年矣外平僣亂無抗敵之國内削方鎮無强叛之臣天¶
下為一海内晏然為國不為不久天下不為不廣也語¶
曰長䄂善舞多錢善賈言有資者其為易也方今承三¶
<pb:KR4d0069_SBCK_009-4b>¶
聖之基業据萬乗之尊名以有四海一家之天下盡大¶
禹貢賦之地莫不内輸惟上之𫠦取不可謂乏財六尺¶
之卒荷戈勝甲力彀五石之弩彎二石之弓者數百萬¶
惟上制而令之不可謂乏兵中外之官居職者數千員¶
官三班吏部常積者又數百三&KR0010;一詔布衣而應詔者¶
萬餘人試禮部者七八千惟上之擇不可謂乏賢民不¶
見兵革者㡬四十年矣外振兵武攘夷狄内修法度¶
興徳化惟上之𫠦為不可謂無暇以天子之慈聖仁¶
儉得一二明智之臣相與而謀之天下積聚可如文¶
景之富制禮作樂可如成周之盛奮發威烈以耀名¶
<pb:KR4d0069_SBCK_009-5a>¶
譽可如漢武帝唐太宗之顯赫論道徳可興堯舜之¶
治然而財不足用於上而下已弊兵不足威於外而¶
敢驕扵内制度不可爲萬世法而日益叢雜一切苟¶
且不異五代之時此甚可嘆也是所謂居得致之位¶
當可致之時又有能致之資然誰憚而久不爲乎¶
　　正統論七首(此七論公後刪爲三篇巳載居士/集第十六卷今所載蓋&KR0004;本也)¶
　　　原正綂論¶
傳曰君子大居正又曰王者大一統正者所以正天¶
下之不正也統者所以合天下之不一也由不正與¶
不一然後正統之論作堯舜之相傳三代之相代或¶
<pb:KR4d0069_SBCK_009-5b>¶
以至公或以大義皆得天下之正合天下扵一是以¶
君子不論也其帝王之理得而始終之分明故也及¶
後世之亂僣偽興而盗竊作由是有居其正而不&KR0014;¶
合天下扵一者周平王之有呉徐是也有合天下扵¶
一而不得居其正者前世謂秦爲閏是也由是正統¶
之論興焉自漢而下至于西晉又推而下之爲宋齊¶
梁陳自唐而上至扵後魏又推而上之則爲夷狄其¶
帝王之理舛而始終之際不明由是學者疑焉而是¶
非不公非其不公盖其是非之難也自周之亡迄于¶
顯徳實千有一百一十二年之間或理或亂或取或¶
<pb:KR4d0069_SBCK_009-6a>¶
傳或分或合其理不&KR0014;一槩是以論者扵此而難也¶
大抵其可疑之際有四其不同之&KR0003;有三此論者之¶
所病也何謂可疑之際周秦之際也漢魏之際也東¶
晉後魏之際也朱梁後唐之際也秦親得周而一天¶
下其迹無異禹湯而論者黜之其可疑一也王莽得¶
漢而天下一莽不自終其身而漢復興論者曰偽冝¶
也魏得漢而天下三分論者曰正綂其可疑二也以¶
東晉承西晉則無終以周隋承元魏則無始其可疑¶
三也梁之取唐無異魏晉而梁為偽劉備漢之後裔¶
以不䏻一天下而自别稱蜀不得正綂可也後唐非¶
<pb:KR4d0069_SBCK_009-6b>¶
李氏未嘗一天下而正綂得之其可疑四也何謂不¶
同之&KR0003;三有昧者之論有自私之論有因人之論正¶
綂之&KR0003;肇扵誰乎始扵春秋之作也當東周之遷王¶
室微弱呉徐並僣天下三王而天子號令不䏻加扵¶
諸侯其詩下同扵列國天下之人莫知正綂仲尼以¶
為周平雖始衰之王而正綂在周也乃作春秋自平¶
王以下常以推尊周室明正綂之所在故書王以加¶
正月而繩諸侯王人雖微必加扵上諸侯雖大不與¶
專封以天加王而别吴楚刺譏襃貶一以周法凡其¶
用意無不在扵尊周而後之學者不曉其旨遂曰黜¶
<pb:KR4d0069_SBCK_009-7a>¶
周而王魯或曰起魯𨼆之不正或曰起讓國之賢君¶
泥其&KR0003;扵私魯殊不知聖人之意在扵尊周以周之¶
正而綂諸侯也至秦之帝既非至公大義因悖棄先¶
王之道而自為五勝之&KR0003;漢興諸儒旣不明春秋正¶
綂之旨又習秦世不經之&KR0003;乃欲尊漢而黜秦無所¶
據依遂為三統五運之論詆秦為閏而黜之夫漢所¶
以有天下者以至公大義而起也而&KR0003;者直曰以火¶
徳當天綂而已甚者至引虵龍之妖以為左驗至扵¶
王莽魏晉直用五行相勝而已故曰昧者之論也自¶
西𣈆之滅而南為東𣈆宋齊梁陳北為後魏後周隋¶
<pb:KR4d0069_SBCK_009-7b>¶
私東晉者曰隋得陳然後天下一則推其綂曰𣈆宋¶
齊梁陳隋私後魏者曰綂必有𫠦授則正其綂曰唐¶
授之隋隋授之後周後周授之後魏至其甚相戾也¶
則為南史者詆北曰虜為北史者詆南曰夷故曰自¶
私之論也夫梁之取唐無異魏晉之取也魏晉得為¶
正則梁亦正矣而獨曰偽何㢤以有後唐故也彼後¶
唐者初與梁為世仇及唐之滅欲借唐為名託大義¶
以窺天下則不得不指梁為偽而為唐討賊也而𣈆¶
漢承之遂因而不改故曰因人之論也以不同之論¶
扵可疑之際是以是非相攻而罕得其當也易曰天¶
<pb:KR4d0069_SBCK_009-8a>¶
下之動正夫一夫帝王之綂不容有二而論者如此¶
然搢紳先生未嘗有是正之者豈其興廢之際治亂¶
之本難言歟自春秋之後述者多焉其通古今明綂¶
𩔖者希矣司馬子長列序帝王而項羽亦爲本紀此¶
豈可法邪文中子作元經欲斷南北之疑也絶宋扵¶
元徽五年進魏扵大和元年是絶宋不得其終進魏¶
不得其始夫以子長之博通王氏之好學而有不至¶
之論是果難言歟若夫推天下之至公據天下之大¶
義究其興廢迹其本未辨其可疑之際則不同之論¶
息而正綂明矣¶
<pb:KR4d0069_SBCK_009-8b>¶
　　　明正綂論¶
凡為正綂之論者皆欲相承而不絶至其斷而不接¶
則猥以假人而續之是以其論曲而不通也夫居天¶
下之正合天下扵一斯正綂矣(堯舜三代/秦漢𣈆唐)天下雖不¶
一而居得其正猶曰天下當正扵吾而一斯謂之正¶
綂可矣(東周魏/五代)始雖不得其正卒能合天下扵一夫¶
一天下而居其上則是天下之君矣斯謂之正綂可¶
矣(如隋/是也)天下大亂其上無君僣竊並興正綂無屬當¶
是之時奮然而起並争乎天下(東晉/後魏)有功者強有徳¶
者王威(一作/盛)澤皆&KR0013;于生民號令皆加乎當世幸而¶
<pb:KR4d0069_SBCK_009-9a>¶
以大并小以強兼弱遂合天下扵一則大且強者謂¶
之正綂猶有&KR0003;焉不𦍒而兩立不䏻相兼考其迹則¶
皆正較其義則均焉則正綂者將安與乎其或終始¶
不得其正又不䏻合天下扵一則可謂之正綂乎不¶
可也然則有不幸而丁其時則正綂有時而絶也夫¶
所謂正綂者萬世大公之器也有得之者有不得之¶
者而論者欲其不絶而猥以假人故曰曲而不通也¶
或曰可絶則王者之史何以繫其年乎曰欲其不絶¶
而猥以假人者由史之過也夫居今而知古書今世¶
以信乎後世者史也天下有綂則為有綂書之天下¶
<pb:KR4d0069_SBCK_009-9b>¶
無綂則為無綂書之然後史可法也昔周厲王之亂¶
天下無君周公邵公共行其政十四年而後宣王立¶
是周之綂嘗絶十四年而復續然為周史者記周邵¶
之年謂之共和而太史公亦列之扵年表漢之中衰¶
王莽簒位十有五年而敗是漢之綂嘗絶十五年而¶
復續然為漢史者載其行事作王莽傳是則統之絶¶
何害扵記事乎正綂萬世大公之器也史者一有司¶
之職也以萬世大公之器假人而就一有司之記事¶
惑亦甚矣夫正與綂之為名甚尊而重也堯舜三代¶
之得此名者或以至公或以大義而得之也自秦漢¶
<pb:KR4d0069_SBCK_009-10a>¶
而下䘮亂相尋其興廢之迹治亂之本或不由至公¶
大義而起或由焉而功不克就是以正統屢絶而得¶
之者少也正綂之&KR0003;曰堯舜夏商周秦漢魏𣈆而絶¶
由此而後天下大亂自東𣈆太建之元年止陳正明¶
之三年凡二百餘年其始也有力者並起而爭因時¶
者苟偷而假冒奮攘敗亂不可勝紀其畧可紀次者¶
十六七家旣而以大并小以强兼弱久而稍相并合¶
天下猶分為四東晉宋齊梁陳又自分為後梁而為¶
二後魏後周隋又自分為東魏北齊而為二是四者¶
皆不得其綂其後後周并北齊而授之隋隋始并後¶
<pb:KR4d0069_SBCK_009-10b>¶
梁又并陳然後天下合為一而復得其綂故自隋開¶
皇九年復正其綂曰隋唐梁後唐𣈆漢周夫秦自漢¶
而下皆以為閏也今乃進而正之作秦論魏與呉蜀¶
為三國陳壽不以魏綂二方而並為三志今乃黜二¶
國進魏而綂之作魏論東𣈆後魏議者各以為正也¶
今皆黜之作東晉論後魏論朱梁四代之所黜也今¶
進而正之作梁論此𫠦謂辨其可疑之際則不同之¶
論息而正綂明者也¶
　　　秦論¶
謂秦為閏者誰乎是不原本末之論也此漢儒之私¶
<pb:KR4d0069_SBCK_009-11a>¶
&KR0003;也其&KR0003;有三不過曰滅棄禮樂用法嚴苛與其興¶
也不當五徳之運而已五徳之&KR0003;非聖人之言曰昧¶
者之論詳之矣其二者特始皇帝之事爾然未原秦¶
之本末也昔者堯舜夏商周秦皆出扵黄帝之苗裔¶
其子孫相代而王堯傳扵舜舜傳扵禹夏之衰也湯¶
代之王商之衰也周代之王周之衰也秦代之王其¶
興也或以徳或以功大抵皆乗其弊而代之初夏世¶
衰而桀為昬暴湯救其亂而起稍治諸侯而誅之其¶
書曰湯征自葛是也其後卒以放桀而滅夏及商世¶
衰而紂為昬暴周之文武救其亂而起亦治諸侯而¶
<pb:KR4d0069_SBCK_009-11b>¶
誅之其詩𫠦謂昆崇共宻是也其後卒攻紂而㓕商¶
推秦之興其徳固有優劣而其迹豈有異乎秦之紀¶
曰其先大業出扵顓頊之苗裔至孫伯翳佐禹治水¶
有功唐虞之間賜姓嬴氏及非子為周養馬有功秦¶
仲始為命大夫而襄公與立平王遂受&KR0302;豐之賜當¶
是之時周衰固已久矣亂始扵穆王而&KR0071;以厲幽之¶
禍平王東遷遂同列國而齊𣈆大侯魯衛同姓擅相¶
攻伐共起而弱周非獨秦之暴也秦扵是時旣平犬¶
夷因取周𫠦賜&KR0302;豐之地而繆公以来始東侵𣈆地¶
至于河盡滅諸戎拓國千里其後關東諸侯強僣者¶
<pb:KR4d0069_SBCK_009-12a>¶
日益多周之國地日益蹙至無復天子之制特其號¶
在爾秦昭㐮五十三年周之君臣稽首自歸扵秦至¶
其後世遂滅諸侯而一(一作/有)天下此本末之迹也其¶
徳雖不足而其功力尚不優扵魏𣈆乎始秦之興務¶
以力勝至扵始皇遂悖棄先王之典禮又自推水徳¶
益任法而少恩其制度文為皆非古而自是此其𫠦¶
以見黜也夫始皇之不徳不過如桀紂桀紂不䏻廢¶
夏商之綂則始皇未可廢秦也¶
　　　魏論¶
新與魏皆取漢者新輙敗亡魏遂傳數世而為𣈆不¶
<pb:KR4d0069_SBCK_009-12b>¶
幸東漢無賢子孫而魏為不討之讎今方黜新而進¶
魏疑者以謂與姦而進惡此不可以不論也昔三代¶
之興也皆以功徳或積數世而後王其亡也衰亂之¶
迹亦積數世而至扵大壞不可復攴然後有起而代¶
之者其興也皆以至公大義為心然成湯尚有慚徳¶
伯夷叔齊至耻食周粟而餓死況其後世乎自秦以¶
来興者以力故直較其迹之逆順功之成敗而已彼¶
漢之徳自安和而始衰至桓靈而大壞其衰亂之迹¶
積之數世無異三代之亡也故豪傑並起而爭而強¶
者得之此直較其迹爾故魏之取漢無異漢之取秦¶
<pb:KR4d0069_SBCK_009-13a>¶
而秦之取周也夫得正綂者漢也得漢者魏也得魏¶
者晉也晉嘗綂天下矣推其本末而言之則魏進而¶
正之不疑¶
　　　東𣈆論¶
周遷而東天下遂不&KR0014;一然仲尼作春秋區區扵尊¶
周而明正綂之所在𣈆遷而東與周無異而今黜之¶
何㢤是有&KR0003;焉較其徳與迹而然爾周之始興其来¶
也逺當其盛也𤓰分(一作/規方)天下為大小之國衆建諸¶
侯以維王室定其名分使傳子孫而守之以為萬世¶
之計及厲王之亂周室無君者十四年而天下諸侯¶
<pb:KR4d0069_SBCK_009-13b>¶
不敢僥倖而窺周扵此然後見周徳之深而文武周¶
公之作真聖人之業故雖天下無君而正綂猶在不¶
得而改況(一有/乎字)平王之遷國地雖蹙然周徳之在人¶
者未厭而法制之臨人者未移平王以子繼父自西¶
而東不出王畿之内(西周之地八百里東周六百里/以井田之法計之通為千里之)¶
(方)則正綂之在周也推其徳與迹可以不疑夫𣈆之¶
為晉與夫(一作/乎)周之為周也異矣其徳法之維天下¶
者非有萬世之計聖人之業也直以其受魏之禪而¶
合天下扵一推較其迹可以曰正而綂爾自惠帝之¶
亂晉政巳亡愍懷之間𣈆如綫爾惟嗣君繼世推其¶
<pb:KR4d0069_SBCK_009-14a>¶
迹曰正焉可也建興之亡𣈆扵是而絶矣夫周之東¶
也以周而東晉之南也豈復以晉而南乎自愍帝死¶
賊庭琅邪起江表位非嗣君正非&KR0071;世徒以晉之臣¶
子有不忘𣈆之心發扵忠義而功不就可為傷巳若¶
因而遂竊萬世大公之名其可得乎春秋之法君弑¶
而賊不討則以為無臣子也使晉之臣子遭乎聖人¶
適當春秋之責況欲以失國共立之君干天下之綂¶
㢤夫道徳不足語矣直推其迹之如何爾若乃國巳¶
滅矣以宗室子自立扵一方卒不&KR0014;復天下扵一則¶
𣈆之琅邪與夫後漢之劉備五代漢之劉崇何異備¶
<pb:KR4d0069_SBCK_009-14b>¶
與崇未嘗爲正綂則東晉可知焉爾¶
　　　後魏論¶
魏之興也自成帝毛至于聖武凡十二世而可紀扵¶
文字又十一世至于昭成而建國改元畧具君臣之¶
法幸遭衰亂之極得奮其力並爭乎中國又七世至¶
于孝文而去夷即華易姓建都遂定天下之亂然後¶
脩禮樂興制度而文之考其漸積之基其道徳雖不¶
及扵三代而其爲功何異王者之興今特以其不&KR0014;¶
并晉末之一方以小不備而黜其大功不得承百王¶
之綂而不疑焉者質諸聖人而可也今爲魏&KR0003;者不¶
<pb:KR4d0069_SBCK_009-15a>¶
過曰功多而國強爾此聖人有𫠦不與也何以知之¶
以春秋而知也春秋之時齊桓𣈆文可謂有功矣呉¶
楚之僣迭強扵諸侯聖人扵書齊𣈆實與而文不與¶
之以為功雖可襃而道不可以與也至書楚與吴或¶
屢進之然不得過乎子爵則功與強聖人有所不取¶
也或者以謂秦起夷狄以能滅周而一天下遂進之¶
魏亦夷狄以不䏻滅𣈆宋而見黜是則因其成敗而¶
毀譽之豈至公之篤論乎曰是不然也各扵其黨而¶
已周之興也與秦之興其&KR0003;固已詳之矣當魏之興¶
也劉淵以匈奴慕容以鮮卑苻生以氐弋仲以羌赫¶
<pb:KR4d0069_SBCK_009-15b>¶
連秃髪石勒季龍之徒皆四夷之雄其力不足者弱¶
有餘者强其最強者苻堅之時自𣈆而外天下莫不¶
為秦休兵革興學校庻㡬刑政之方不幸未㡬而敗¶
亂其後(一作/又)强者曰魏自江而北天下皆為魏矣幸¶
而傳數世而後亂以是而言魏者纔優扵苻堅而已¶
就使魏興世逺不可猶格之夷狄則不過為東晉比¶
也是皆有志乎天下而功不就者前所謂不幸兩立¶
而不䏻相并者故皆不得而進之者不得已也¶
　　　梁論¶
黜梁為偽者其&KR0003;有三一曰後唐之為唐猶後漢之¶
<pb:KR4d0069_SBCK_009-16a>¶
為漢梁蓋新比也一曰梁雖改元即位而唐之正朔¶
在李氏而不絶是梁扵唐未&KR0014;絶而李氏復興一曰¶
因後唐而不改因後唐者是謂因人之論固已辨矣¶
其二者宜有&KR0003;也夫後唐之自為唐也縁其賜姓而¶
已唐之時賜姓李者多矣或同臣子之異心或懷四¶
夷而縻之忠臣茂正思忠克用是也當唐之衰克用¶
與梁並起而爭之梁以强而先得克用耻爭之不勝¶
難忍臣敵(一作/服)之慚不得不借唐以自託也後之議¶
者胡謂而從之㢤其所以得為正綂者以其得梁而¶
然也使梁且不滅同光之號不過扵河南則其為唐¶
<pb:KR4d0069_SBCK_009-16b>¶
與昪璟等耳夫正朔者何王者𫠦以加天下而同之¶
扵一之號也昔周之東其政雖弱而周猶在也故仲¶
尼以王加正而繩諸侯者幸周在也當唐之亡天祐¶
虚名與唐俱絶尚安𫠦寓扵天下㢤使幸而有忠唐¶
之臣不忍去唐而自守雖不中扵事理或可善其誠¶
心若李氏者果忠唐而不忍弃乎況扵唐亡託虚名¶
者不獨李氏也王建稱之扵蜀楊行宻稱之扵呉李¶
茂正亦稱之扵&KR0302;大抵不為梁屈者皆自託扵虚名¶
也初梁祖奪昭宗扵岐遂劫而東改天復四年為天¶
祐而克用與王建怒曰唐為朱氏奪矣天祐非唐號¶
<pb:KR4d0069_SBCK_009-17a>¶
也遂不奉之但稱天復至八年自以為非復稱天祐¶
此尤可𥬇者安得曰正朔在李氏乎夫論者何為疑¶
者設也堯舜三代之終始較然著乎萬世而不疑固¶
不待論而明也後世之有天下者帝王之理或舛而¶
始終之際不明則不可以不疑故曰由不正與不一¶
然後正綂之論興者也其徳不足以道矣推其迹而¶
論之庻㡬不為無據云¶
　　　正綂辨上¶
正綂曰綂天下而得其正故繫正焉統而不得其正¶
者猶弗綂乎爾&KR0071;周而後帝王自髙其功徳自代綂¶
<pb:KR4d0069_SBCK_009-17b>¶
而得其正者難乎其人㢤必不得已而加諸人漢唐¶
之主乎曰甚㢤吾子之&KR0003;其隘也以漢唐之盛烈由¶
曰不得已而加之焉為魏晉之主則將柰何乎曰不¶
然是烏得苟加諸人一簟食一瓢飲其義弗直而取¶
諸人君子且從而惡之以天下之廣而&KR0013;乎太公之¶
實苟非其人則闕之可巳必若曰應天而順人則&KR0071;¶
周之後桀紂之惡常多而湯武之仁義未嘗等也若¶
是其苟加諸人何㢤予以謂正綂之不常在人率與¶
言神聖者相𩔖必待擇人而後加焉是仁王義主不¶
足貴而姦雄簒弑之臣得以濟也¶
<pb:KR4d0069_SBCK_009-18a>¶
　　　正綂辨下¶
秦之裔罪暴扵桀莽煬方扵紂漢唐之主仗義而誅¶
變以取天下其可謂之正綂歟猶未離乎憾也(徳不/及湯)¶
(武)秦之得天下也以力不以徳(秦之亡仁義驅其人/民以爭敵其任賢得)¶
(人孰若漢/唐之始也)晉之承魏也以簒&KR0071;簒隋亦若是而徒禪¶
云爾晉隋盗也或者以為正綂兹非誤歟(魏以吴存/至于晉而)¶
(吴始滅或者又以魏為正統愈誤矣自後魏東晉/至于周陳五代或以義或以不義皆不&KR0014;并天下)聖¶
人不生而暴偽代興名與實自重久矣必待後世之¶
明者斷焉斷而不以其勢捨漢唐我宋非正綂也¶
　　時論¶
<pb:KR4d0069_SBCK_009-18b>¶
　　　原弊¶
孟子曰養生送死王道之本管子曰倉廪實而知禮¶
節故農者天下之本也而王政𫠦由起也古之為國¶
者未嘗敢忽而今之為吏者不然簿書聽㫁而已矣¶
聞有道農之事則相與𥬇之曰鄙夫知賦歛移(一作/財)¶
用之為急不知務農為先者是未原為政之本末也¶
知務農而不知節用以愛農是未盡務農之方也古¶
之為政者上下相移用以濟下之用力者甚勤上之¶
用物者有節民無遺力國不過費上愛其下下給其¶
上使不相困三代之法皆如此而最備扵周周之法¶
<pb:KR4d0069_SBCK_009-19a>¶
曰井牧其田十而一之一夫之力督之必盡其𫠦任¶
一日之用節之必量其𫠦入一歳之耕供公與民食¶
皆出其間而常有餘故三年而餘一年之備今乃不¶
然耕者不復督其力用者不復計其出入一歳之耕¶
供公僅足而民食不過數月甚者&KR0163;功甫畢簸糠麩¶
而食秕稗或採橡實畜菜根以延冬春夫糠覈橡實¶
孟子𫠦謂狗彘之食也而卒&KR0010;之民不免食之不幸¶
一水旱則相枕爲餓殍此甚可歎也夫三代之爲國¶
公卿士庻之禄廪兵甲車牛之材用山川宗廟&KR0017;神¶
之供給未嘗闕也是皆出扵農而民之𫠦耕不過今¶
<pb:KR4d0069_SBCK_009-19b>¶
九州之地也&KR0010;之凶荒亦時時而有與今無以異今¶
固盡有嚮時之地而制度無過扵三代者昔者用常¶
有餘而今常不足何也其為術相反而然也昔者知¶
務農又知節用今以不勤之農贍無節之用故也非¶
徒不勤農又為衆弊以秏之非徒不量民力以為節¶
(一作/己)又直不量天力之𫠦任也何謂衆弊有誘民之¶
弊有兼并之弊有力役之弊請詳言之今坐華屋享¶
美食而無事者曰浮圖之民仰衣食而養妻子者曰¶
兵戎之民此在三代時南畝之民也今之議者以浮¶
圖並周孔之事曰三教不可以去兵戎曰國備不可¶
<pb:KR4d0069_SBCK_009-20a>¶
以去浮圖不可並周孔不言而易知請試言之國家¶
自景徳罷兵三十三&KR0010;矣兵嘗經用者老死今盡而¶
後来者未嘗聞金鼔識戰陣也生扵無事而飽扵衣¶
食也其𫝑不得不驕惰今衛兵入宿不自持&KR0013;而使¶
人持之禁兵給糧不自荷而雇人荷之其驕如此況¶
肯冒辛苦以戰𨷖乎前日西邉之吏如髙化軍齊宗¶
舉兩用兵而(一有/兩字)輙敗此其効也夫就使兵耐辛苦¶
而䏻𨷖戰惟秏農民為之可也柰何有為兵之虚名¶
而其實驕惰無用之人也古之凡民長大壯徤者皆¶
在南畝農𨻶則教之以戰今乃大異一遇凶&KR0010;則州¶
<pb:KR4d0069_SBCK_009-20b>¶
郡吏以尺度量民之長大而試其壯徤者招之去為¶
禁兵其次不及尺度而稍怯弱者籍之以為廂兵(一/作)¶
(軍)吏招人多者有賞而民方窮時爭投之故一經凶¶
荒則𫠦留在南畝者惟老弱也而吏方曰不收為兵¶
則恐為盗噫苟知一時之不為盗而不知其終身驕¶
惰而竊食也古之長大壯徤者任耕而老弱者㳺惰¶
今之長大壯徤者㳺惰而老弱者留耕也何相反之¶
甚邪然民盡力乎南畝者或不免乎狗彘之食而一¶
去為僧兵則終身安佚而享豐&KR0254;則南畝之民不得¶
不日減也故曰有誘民之弊者謂此也其耗之一端¶
<pb:KR4d0069_SBCK_009-21a>¶
也古者計口而受田家給而人足井田旣壞而兼并¶
乃興今大率一户之田及百頃者養客數十家其間¶
用主牛而出已力者用已牛而事主田以分利者不¶
過十餘户其餘皆出産租而僑居者曰浮客而有畬¶
田夫此數十家者素非冨而畜積之家也其春秋神¶
社㛰姻死葬之具又不幸遇凶荒與公家之事當其¶
乏時嘗舉責(一作/債)扵主人而後償(一作/責)之息不兩倍¶
則三倍及其成也出種與稅而後分之償三倍之息¶
盡其𫠦得或不䏻足其&KR0163;功朝畢而暮乏食則又舉¶
之故冬春舉食則指麥扵夏而償麥償盡矣(一無/四字)夏¶
<pb:KR4d0069_SBCK_009-21b>¶
秋則指禾扵冬而償也似此數十家者常食三倍之¶
物而一户常盡取百頃之利也夫主百頃而出稅賦¶
者一户盡力而輸一户者數十家也就使國家有寛¶
征薄賦之恩是徒益一家之幸而數十家者困苦常¶
自如(一作/乏)也故曰有兼并之弊者謂此也此亦耗之¶
一端也民有幸而不役扵人&KR0014;有田而自耕者下自¶
二頃至一頃皆以等書扵籍而公役之多者為大役¶
少者為小役至不勝則賤賣其田或逃而去故曰有¶
力役之弊者謂此也此亦秏之一端也夫此三弊是¶
其大端又有竒衺之民去為浮巧之工與夫兼并商¶
<pb:KR4d0069_SBCK_009-22a>¶
賈之人為僣侈之費又有貪吏之誅求賦歛之無名¶
其弊不可以盡舉也旣不勸之使勤又為衆弊以耗¶
之大抵天下中民之士(一作/事)富且(一作/與)貴者化麤糲¶
為精善是一人常食五人之食也為兵者養父母妻¶
子而(一作/為)計其饋運之費是一兵常食五農之食也¶
為僧者養子弟而自豐食是一僧常食五農之食也¶
貧民舉倍息而食者是一人常食二人三人之食也¶
天下㡬何其不乏也何謂不量民力以為節方今量¶
國用而取之民未嘗量民力而制國用也古者冢宰¶
制國用量入以為出一歳之物三分之一以給公上¶
<pb:KR4d0069_SBCK_009-22b>¶
一以給民食一以備凶荒今不先制乎國用而一切¶
臨民而取之故有支移之賦有和糴之粟有入中之¶
粟有和買之絹有雜料之物茶鹽山澤之利有𣙜有¶
征制而不足則有司屢變其法以爭毫末之利用心¶
益勞而益不足者何也制不先定而取之無量也何¶
謂不量天力之𫠦任此不知水旱之謂也夫隂陽在¶
天地間騰降而相推不䏻無愆伏如人身之有血氣¶
不&KR0014;無疾病也故善醫者不能使人無疾病療之而¶
已善為政者不&KR0014;使&KR0010;無凶荒備之而巳堯湯大聖¶
不能使無水旱而&KR0014;備之者也古者豐年&KR0024;救之術¶
<pb:KR4d0069_SBCK_009-23a>¶
三年耕必留一年之蓄是凡三&KR0010;期一&KR0010;以必災也¶
此古之善知天者也今有司之調度用(一作/&KR0010;)足一&KR0010;¶
而已是期天&KR0010;&KR0010;不水旱也故曰不量天力之𫠦任¶
是以前二三歲連遭旱蝗而公私乏食是期天之無¶
水旱卒而遇之無備故也夫井田什一之法不可復¶
用扵今為計者莫若就民而為之制要在下者盡力¶
而無耗弊上者量民而用有節則民與國庶㡬乎俱¶
冨矣今士大夫方共修太平之基頗推務本以興農¶
故&KR0186;原其弊而列之以俟興利除害者採扵有司也¶
　　　兵儲(疑)¶
<pb:KR4d0069_SBCK_009-23b>¶
惟王建官各司其局雖有細大俾專董其權責其成¶
功斯古制也&KR0013;堅執銳乃禆校之事若屯田積榖在¶
委辦吏爾而漢末有田禾將軍屯田北邉魏興建典¶
農中郎將唐建營田使副判官雖晉魏南北職未嘗¶
闕國家弭獯戎之患包漢唐之境然而塞垣儲偫罔¶
遵古憲俾仰給他州饋餉(一作/餫)此外固無築室反耕¶
典農營田之利儻遇凶荒未免艱食雖有轉運未免¶
營田何嘗建明利害稍致倉廪羡餘但守空名曾無¶
實効當今之議要在乎河北河東陜西戍兵之地各¶
特置營田使副判官仍在不兼職若遇水潦行流之¶
<pb:KR4d0069_SBCK_009-24a>¶
處廣植秔稻雖荒𨻶原田亦當墾闢播以五榖今河¶
北保塞河東并汾關中涇陽悉有水地基址惟有鄴¶
中西門豹漑田之迹未見興起得非後人務扵因循¶
而無昔賢識邪不然何歷朝而下涇陂如是或曰亦¶
嘗有人建議良以漑導之時瀕水之地恐害及民田¶
由是而止斯乃腐儒之見爾非經逺之士也夫利害¶
相隨古猶未免若利害相半憚扵改作猶可苟利七¶
害三當湏擇地而行豈可以小害而妨大利㢤夫如¶
是鄴中漑田之法若行關(疑)畎水衝民田秪百户妨¶
閡而&KR0014;漑灌千萬頃瘠土𫠦收𫉬利益大豈止利七¶
<pb:KR4d0069_SBCK_009-24b>¶
而害三亦嘗訪扵彼州人士僉曰漑田之迹湮廢兹¶
久土斷力田者不諳其事殊不知官中他日就功但¶
扵涇陽鄭白渠和雇水工及彼中負罪百姓悉可分¶
配此地俾之開導民旣見之必倣傚矣又豈成功之¶
難然後特置營田使副判官專董其役西北二邉不¶
間水陸並放此分職何假飛芻輓粟率鍾致石坐困¶
民力以供軍實㢤¶
　　　塞垣¶
先王肇分九州制定五服必内諸侯而外夷狄姑務¶
息民弗勤遠略其来也調戍兵以禦之其去也備戰¶
<pb:KR4d0069_SBCK_009-25a>¶
具以守之修利隄防申嚴斥堠或来獻貢得以覊縻¶
蓋聖人制禦戎之常道嚴&KR0057;所謂得其中䇿古今大¶
槩在乎謹邉防守要害而已古之制塞垣也與今&KR0057;¶
異漢唐之世東自遼海碣石榆關漁陽盧龍飛狐鴈¶
門雲中馬邑定襄西抵五原朔方諸郡毎&KR0010;匈奴髙¶
秋膠折塞上草衰控弦南牧陵犯漢境扵是守邉之¶
臣防秋之士据險而出竒兵持重而待外冦近世晉¶
髙祖建義并門得戎王為援旣已乃以幽薊山後諸¶
郡為邪律之壽故今劃塞垣也自滄海乾寧雄霸順¶
安廣信由中山拒并代自兹關東無復關險故契丹¶
<pb:KR4d0069_SBCK_009-25b>¶
奄有幽陵遂絶古(一作/虎)北之隘往来全師入冦徑度¶
常山陵獵全魏澶淵之役以至飲馬扵河烝民不聊¶
生矣非北(一作/索)虜雄盛如此失扵險固然也今旣無¶
山阜設險𫠦可恃者惟夾峙壘道引河流固其復水¶
為險濬之勢就其要害屯以銳兵兹亦護塞垣之一¶
策也今廣信之西有鮑河中山之北有唐河盡可開¶
決水勢修利陂塘或導自長河之下金山之北派于¶
廣信安肅逹于保塞或包舉蒲隂入于陽城然後積¶
水瀰漫横絶紫塞亦可謂險矣蒲隂陽城度其地𫝑¶
今塞上之要衝先是胡馬將入冦于兹城駐牙帳數¶
<pb:KR4d0069_SBCK_009-26a>¶
日伺漢兵之輕重或我師禦扞乃長驅南下我師旣¶
出即戎人為全師歸重之地此𫠦謂藉城險而資冦¶
兵非中國之利今若修復雉堞完聚兵穀與諸城柵¶
刁斗相聞鮑唐二水交流其下虜&KR0016;縱至無復投足¶
之地又焉有擾擾之患今之議者方南北修好恐邉¶
庭生事然而戎狄之心桀驁難信貪我珍幣蓄養銳¶
兵伺吾人之顦顇乗邉境之間𨻶出乎不意因肆猖¶
獗兹乃不圖豫備疆&KR0163;而偷取安逸弟弟相付貽後¶
世深患復如何㢤¶
　　　代曾參答弟子書¶
<pb:KR4d0069_SBCK_009-26b>¶
參白諸足下聞吾黨之士思夫子而莫得見也以有¶
子之貌似夫子欲假設其位以夫子師之諸足下必¶
其然乎否耶吾試為諸足下陳夫子之道以爲斷諸¶
足下知天之有四時乎春䏻生物而不䏻長也夏䏻¶
長之而不䏻成也秋&KR0014;有成而不䏻斂也斂之者其¶
在冬矣自生民以来有大聖徳居大聖位而作法以¶
濟世者𩔖不過八九三皇經始之五帝纉明之禹湯¶
文武該洽之周公祖述之經始之者春也纉明之該¶
洽之者夏也祖述之者秋也天恐斯文之中未有以¶
折𠂻乃生吾夫子扵衰亂之世前聖之𫠦未立者俾¶
<pb:KR4d0069_SBCK_009-27a>¶
夫子立之前聖之所未作者俾夫子作之上規聖明¶
下救淪壞垂之百王而不變稽之千古而不疑雖百¶
周公百堯舜復出扵世亦無以過夫子也是夫子扵¶
列聖有成&KR0010;之功也是列聖不䏻斂而夫子斂之也¶
吾以謂夫子之道江漢以濯之秋陽以暴之皜皜乎¶
不可尚已吾與諸足下奚所識知幸而生扵時得以¶
登其門望其堂而傳其道以光榮其身吾與諸足下¶
猶衆無名之星也夫子猶日月之明也以無名之星¶
代日月之明雖積累萬數吾未見其可況一焉而巳¶
乎諸足下柰何乃不察扵是也天則有一冬而諸足¶
<pb:KR4d0069_SBCK_009-27b>¶
下有二冬乎苟有子升夫子之席而吾與諸足下趨¶
進扵左右斂衣而立&KR0018;牆而請當是時有子&KR0014;勿愧¶
乎吾有以知彼之必愧也吾儕有𫠦問而不&KR0014;答有¶
𫠦辨而不&KR0014;㫁譁然而往黙然而来鏗然而叩寂然¶
而應當是時有子&KR0014;勿慚乎吾又知彼之必慙也昔¶
者吾友子淵寔有聖人之徳不幸短命前夫子而死¶
使子淵尚在而設之扵夫子之席吾猶恐天下之不¶
吾信也足下以有子之道義孰與子淵徳明而仁備¶
孰與子淵夫子稱而嘆之孰與子淵羣弟子服其爲¶
人孰與子淵逹夫子之道而隣夫子之性孰與子淵¶
<pb:KR4d0069_SBCK_009-28a>¶
是數者皆無一可而獨以其容貌之似而欲升師之¶
席竊師之位不亦難乎夫容貌之似者非獨有子也¶
陽虎亦似矣如欲其大似則當以陽虎為先奚先扵¶
有子㢤諸足下果欲何耶復欲睹夫子之容乎復欲¶
聞夫子之道乎如止欲睹夫子之容則圖之可也木¶
之可也何必取弟子之似者以僣其稱而悖其位如¶
必欲聞夫子之道不可以苟而已也且吾聞之師其¶
道不必師其人師其人不必師其形如欲師其道則¶
有夫子之六經在詩可以見夫子之心書可以知夫¶
子之㫁禮可以明夫子之法樂可以逹夫子之徳易¶
<pb:KR4d0069_SBCK_009-28b>¶
可以察夫子之性春秋可以存夫子之志是之弗務¶
而假設以為尚此吾𫠦以悼痛而不敢知也且昔夫¶
子果何師㢤師堯舜者也師文王者也師周公者也¶
惟曰師其道而巳未聞其假設而師之則似堯舜者¶
似文王者似周公者終身而不得見矣苟不見其人¶
則亦弗師其道乎夫麟之扵獸也鳯之扵鳥也出乎¶
其𩔖而䖏乎長者也不幸而麟以死鳯以亡則亦假¶
設而為之乎諸足下盍姑止不然吾恐萬世之後完¶
口者寡矣死而無知則已如其有知則子淵子路軰¶
將瞋目流涕而有責扵足下也諸足下其思之不宣¶
<pb:KR4d0069_SBCK_009-29a>¶
參白¶
　江鈿文海多以它人文為公𫠦作其章章者筠州¶
　學記曾鞏文也(綿本亦/誤收)察言論唐庚文也甚至元¶
　豐以後曁徽宗朝所下制詔亦有託公名者自當¶
　刪去惟京本英辭𩔖槀似少偽妄而代曾參答弟¶
　子書不知何人之文與此卷兵儲塞垣兩論皆可¶
　疑削之恐無以解後来之惑姑留而著其&KR0003;¶
外集卷第九¶
<pb:KR4d0069_SBCK_009-29b>¶
本論以教道(道一/作導)而於(一作/而已)立法以制之(之一/作財)今四¶
海(三字上一/有方字)敢驕(一作/又驕)¶
原正綂論正綂之論作(一作正統/之論興焉)其不(一無/其字)其詩下¶
同扵列國(一作周之太師亦/自/其詩同列國)仲尼以為(至)以加正月¶
(四十五字一作仲尼以周平雖始衰之王而正統在/周也乃作春秋自平王始去推尊周室明正綂之所)¶
(在内借魯史以託文又因隠公失正之/君遂起元而明法故書王以加正月)魯𨼆(此下一/有公字)¶
左驗(一作/其驗)唐授之隋(授一作/受下司)至其(至字下一/有扵字)¶
明正綂論其上(一作/其正)則是天下之君矣斯謂之正綂¶
可矣(矣一/作也)相兼(一作/相并)將安與乎(此下注文一有東/魏後魏是也六字)可¶
謂之正綂乎(此下注文一有魏/及五代是也六字)簒位(一作/簒立)正綂萬世¶
<pb:KR4d0069_SBCK_009-30a>¶
大公之器也(正統字下/一有者字)得之者少也(一無/也字)正綂之&KR0003;¶
(四字之上一有以其得之者少所以其為名甚尊/而重也至乎不得巳則推其迹而進之二十八字)復¶
正(一作/後正)¶
秦論其徳(一作其/功徳)夫始皇(至)廢秦也(二十八字一作/然自漢而下為)¶
(正統者多矣其用徳之薄厚施政之寛猛雖有不同/而其大體往往不&KR0014;改秦也故自天子百官之稱號)¶
(下至郡縣阡陌之制皆因秦舊而用之然則秦之改/作若以徳而附之何害扵正綂也夫始皇之不徳不)¶
(過如桀紂耳桀紂不能廢夏商之綂則始皇未可廢/秦也三代之相傳而王也飾之禮樂文章而稱道其)¶
(功徳使後世炳然悅慕其所為秦獨不然然又特惡/儒生學士是以漢興學者&KR0057;醜詆之此豈大公之論)¶
(耶漢之興也起扵亡徒而至皇帝非有三代漸積之/徳非甚醜秦則不能見其興起之功昔周人道紂之)¶
(罪多孔子尚疑其不至扵是矧漢儒之/私&KR0003;手然後遂惑其&KR0003;而雷同者也)¶
<pb:KR4d0069_SBCK_009-30b>¶
後魏論迭强扵諸侯(此下一/有矣字)有𫠦不取也(此下一有/天地之生)¶
(爲物也人以聦明而爲貴人之分四夷也中國以有/禮義而爲貴故以其貴者治賤者爲順以賤者干貴)¶
(者爲逆聖人之推與善之誠夷狄而慕中國則進之/夫進夷狄扵中國幸矣遂以干帝王之綂其可乎八)¶
(十八/字)苻堅(此下脫當/堅二字)¶
梁論胡謂而從之(五字一作/胡以從之)¶
　慶曆四年京師刋宋文粹十五卷皆一時名公之¶
　古文正綂論七篇在焉盖公初本也外集此卷則¶
　公所自改者至居士集十七卷方爲定本今並存¶
　之使學者有考焉¶
原弊贍無節(贍一/作賙)今坐華屋(今字下脫/一夫字)請試言之(一/作)¶
<pb:KR4d0069_SBCK_009-31a>¶
(請試言兵/戎之事)髙化軍(疑)惟秅(惟一/作雖)有支移之賦(一作有/賦有征)¶
塞垣斥堠(一作/斥候)牙帳(一作可/汗帳)我師禦扞(此句疑/有脫誤)藉城¶
險(城一/作賊)¶
<pb:KR4d0069_SBCK_009-31b>¶
#+PROPERTY: JUAN 9
#+PROPERTY: FILE SB04n0357-009歐阳文忠公文集奏議-卷第九.
<pb:KR4d0069_SBCK_009-1a>¶
奏議卷第九　歐陽文忠公集一百五¶
　諌院¶
　　　論討蠻賊任人不一劄子(慶曆四年)¶
臣甞患朝廷慮事不早及其臨事草草便行應急倉¶
皇常多失誤昨湖南蠻賊&KR0004;起(一作/動)自昇州差劉沆¶
知潭州授龍圖閣學士令專了蠻事沆未到湖南又¶
差楊畋作提刑又令專了蠻事畋未到續後又差周¶
陵為轉運使令專了蠻事周陵差勑未到又自朝廷¶
遣王絲安撫令專了蠻事王絲方在路又自淮南遣¶
徐的往彼令專了蠻事不惟任人不一難責成功兼¶
<pb:KR4d0069_SBCK_009-1b>¶
此數人一時到彼不相綂制几於事體見各不同使¶
彼一方從誰則可若𫠦遣皆是才者則用才不在(一/作)¶
(必)人多若遣不才雖多適足為害此臣𫠦謂臨事倉¶
皇應急草草之失也今劉沆自守方面不可動楊畋¶
周陵自是本路不可動徐的於數人中最才又是朝¶
廷最後差去可以專委責成其間惟有王絲一人在¶
彼無用可先抽回近聞(一作/觀)絲有奏請欲盡驅荆南¶
土丁往彼捉殺臣曽謫官荆楚備知土丁子細若果¶
如此則必與國家生患朝廷已不從之然絲處事可¶
見矣若絲到彼黙然端坐並無𫠦為一任徐的等擘¶
<pb:KR4d0069_SBCK_009-2a>¶
畫則絲在彼何用自可召還若以其身是臺官出禀¶
朝命耻以不才黙坐於中強有施為竊慮的等不能¶
制絲又州縣畏絲是朝廷差去從其𫠦見誤事必多¶
(一有/臣字)尚恐大臣有主張絲者遂非偏執曲庇於絲不¶
欲中道召囬彰已知人之失護其不才之耻未肯抽¶
囬即乞諭徐的專了賊事只令絲至一路州軍遍行¶
安慰訖即速還庶不敗事取進止¶
　　　論湖南蠻賊可招不可殺劄子(同前)¶
臣風聞楊畋近與蠻賊𨷖敵殺得七八十人首級仍¶
聞入彼巢穴奪其糧儲挫賊之鋒増我士氣畋之勇¶
<pb:KR4d0069_SBCK_009-2b>¶
略固亦可嘉然朝廷謀慮事機冝思乆逺竊恐上下¶
之心急於平賊聞此小捷便形虚喜不能鎭静外示¶
輕脫其間二事&KR0057;合深思一曰不待成功便行厚賞¶
二曰謂其可殺更不肯招苟或如此則計之大失而¶
事之深害也今湖南捕賊者殺一人頭賞錢十千官¶
軍利賞見平人盡殺平人驚懼盡起為盗除鄧和尚¶
李花脚等數十(一作/大)頭項外其餘隨大小成火者不¶
可勝數今畋𫠦擊只一洞𫠦聚已二千餘人於二千¶
人中殺七八十人是二十分之一其餘時暫鳥散必¶
湏復集臣見自古蠻蜑為害者不聞盡殺湏是招降¶
<pb:KR4d0069_SBCK_009-3a>¶
昨縁邵飾等失信於黄捉&KR0017;遂恐更難招誘今若因¶
畋小勝示以恩威正是天與招服之(一有/時字)機不可失¶
也若令畋自作意度招取大頭項者因此小勝傳布¶
捷聲其餘諸處結集者分行招誘藉此聲𫝑必可盡¶
降旬日之間湖南定矣若失此時漸向夏熱以我𫠦¶
病(一作/病暑)之兵當彼慣習水土之賊小有敗衂則彼𫝑¶
復堅不惟為害湖南必慮自此貽朝廷憂患今於未¶
了之間便行厚賞則諸處廵檢捕賊官等見畋𫉬賞¶
爭殺平人而畋等自恃因戰得功堅執不招之議朝¶
廷亦恃畋小勝更無招輯之心上下失謀必成大患¶
<pb:KR4d0069_SBCK_009-3b>¶
其楊畋等伏乞且降勑書&KR0324;諭授與事冝俟彼招安¶
便行厚賞今湖南賊數雖多然首惡與本賊絶少其¶
餘盡是枉遭殺戮逼脅爲盗之徒在於人情豈忍盡¶
殺惟能全活人命多者則其功更大仍乞明&KR0003;此意¶
諭與楊畋其賞典乞少遲留庻合事體取進止¶
　　　再論湖南蠻賊冝早招降劄子(同前)¶
臣風聞湖南蠻賊近日漸熾殺戮官吏鋒不可當新¶
差&KR0045;畋銳於討擊與郭輔之異議不肯招降又王絲¶
去時朝廷亦别無處分慮絲到彼與畋同謀盖蠻賊¶
止可招携卒難剪撲而畋等急於展効恐失事機今¶
<pb:KR4d0069_SBCK_009-4a>¶
深入而攻則山林險惡巢穴深逺議者皆知其不可¶
若以兵外守待其出而擊之則又未見其利也盖以¶
蠻𫠦依山在衡州永州道州桂陽監之間四面皆可¶
出冦若官兵守於東則彼出於西官兵守於南則彼¶
出於北四面盡守則用兵太多分兵而邀之則兵寡¶
易敗此進退未有可擊之便也今盤氏正蠻已爲鄧¶
和尚黄捉&KR0017;兄弟𫠦誘其餘山民莫傜之𩔖亦皆自¶
起而爲盗竊聞常寜一縣殆無平民大小之盗一二¶
百火推其致此之因云莫傜之俗衣服言語一𩔖正¶
蠻黄鄧&KR0004;起之時捕盗官吏急於討擊逢蠻便殺屢¶
<pb:KR4d0069_SBCK_009-4b>¶
殺平人遂致莫傜驚惶至此以此而言則本無為盗¶
之心固有可招之理然欲諸盗肯降必湏先得黄鄧¶
昨邵飾等&KR0004;招黄捉&KR0017;之時失於恩信致彼驚逃尋¶
捕𫉬之斷其脚筋因而致死今鄧和尚等若指前事¶
為戒計其必未輕降如云且招終恐難得必湏示以¶
可信之事推以感動之恩若得黄鄧先降其餘指麾¶
可定今深入而攻既不可待其出而擊之又不可且¶
殺且招又不可以臣思之莫若罷兵曲赦示信推恩¶
庶㡬招之可使聽命臣亦廣詢南方来者云我若推¶
信彼不難招鄧和尚等大則希一班行其次不過殿¶
<pb:KR4d0069_SBCK_009-5a>¶
侍足矣正蠻叛者得一團主之名亦足矣莫傜之𩔖¶
使安耕織而&KR0010;輸皮粟得為平民乃彼大幸不徒足¶
志而已今若擊之不已則其為害愈深況漸近夏暑¶
南方燀濕士卒不習水土湏慮死傷仍恐迫之太急¶
則潭郴全邵諸寨向化之蠻皆誘脅而起則湖南一¶
路可為國家之憂臣欲乞速令兩府大臣深究招殺¶
之利害共思長䇿決定廟謀若遷延後時致彼猖熾¶
不幸官吏頻遭殺害則朝廷之體難為屈法而招彼¶
以其罪既多必恐不能自信則兵乆不解害未有涯¶
伏望聖明斷之在早取進止¶
<pb:KR4d0069_SBCK_009-5b>¶
　　　論水洛城事宜乞保全劉滬等劄子(慶暦/四年)¶
臣近風聞狄青與劉滬争水洛城事枷禁滬等奏来¶
竊以邊將不和用兵大患況狄青劉滬皆是可惜之¶
人事體湏要兩全利害最難處置臣聞水洛城自曹¶
瑋以来心知其利患於難得未暇經營今滬能得之¶
則於滬之功不小於秦州之利極多昨韓𤦺等自西¶
来聞有論奏非以水洛為不便但慮難得而難成今¶
滬能得之又有成之之志正冝專委此事責其必成¶
而狄青𫠦見不同遂成舋𨻶其間利害臣請詳言國¶
家近年邊兵屢敗常患大將無權今若更沮狄青釋¶
<pb:KR4d0069_SBCK_009-6a>¶
放劉滬則不惟於狄青之意不足兼沿邊諸將皆挫¶
其威此其不便一也臣聞劉滬經營水洛城之&KR0004;奮¶
身展効不少先以力戰取勝然後誘而服從乃是党¶
留諸族畏滬之威信今忽見滬先得罪帶枷入獄則¶
新降生户豈不驚疑若使飜然復叛則今後邊臣以¶
威信招誘諸族誰肯聽從不惟(一作/特)水洛城更無可¶
成之期兼沿邊生户永無可招之理此其不便二也¶
自用兵以来諸將爲國立事者少此水洛城不惟自¶
曹瑋以来未能得之亦聞韓𤦺近在秦州嘗欲經營¶
而未暇今滬奮然力耳其功垂就而中道𫉬罪遂無¶
<pb:KR4d0069_SBCK_009-6b>¶
𫠦成則今後邊將誰肯為國家立事此其不便三也¶
臣又聞水洛之戍雖能救援秦州而湏藉渭州應副¶
今劉滬既與狄青異議縱使水洛築就他時萬一緩¶
急狄青怒滬異巳又欲遂其偏見稍不應副則水洛¶
必湏復失其不便四也縁此之故遂移青於别路則¶
是因一小將移一部署此其不便五也此臣𫠦謂利¶
害甚多最難處置者也臣謂今冝遣一中使處分魚¶
周詢等速令和解務要兩全必先宻諭狄青曰滬城¶
水洛本有𫠦禀非是擅為役衆築城不比行師之際¶
滬見利堅執意在成功不可以違節制加罪滬冝釋¶
<pb:KR4d0069_SBCK_009-7a>¶
放朝廷不欲直放恐挫卿之威卿自釋之使感卿惠¶
若他時出師臨陣有違進退之命者任卿自行軍法¶
然後宻諭滬曰汝違大將指揮自合有罪朝廷以汝¶
於水洛展効望汝成功故諭青使赦汝責爾卒(一作/辦)¶
事以自贖俟水洛功就則又戒青不可因前曽異議¶
堅執不修惟幸失之遂已偏見今後水洛緩急&KR0057;湏¶
極力應副萬一小有踈失則是汝挾情故䧟之必有¶
重責如此則水洛之利可成蕃户之恩信不失邊將¶
立事者不懈大將之威不挫苟不如此未見其可盖¶
罪滬既不可罷水洛城又不可沮狄青又不可事𨵿¶
<pb:KR4d0069_SBCK_009-7b>¶
利害伏望聖慮深思取進止¶
　　　再論水洛城事乞保全劉滬劄子(同前)¶
臣伏見朝廷近為修水洛城事雖巳差魚周詢等就¶
彼相度風聞周詢近有奏来為水洛蕃族見狄青枷¶
取劉滬等因致驚搔周詢却乞將帶滬等往彼以此¶
足驗劉滬能以恩信服彼一方朝廷必知水洛為利¶
而不欲廢之非滬守之不可然滬與狄青尹洙已立¶
同異難使共了此事臣謂必不得已寜移尹洙不可¶
移滬尚慮議者必謂不可因小將而動大將今若但¶
移洙而不動狄青即不是特移大將矣若却移路分¶
<pb:KR4d0069_SBCK_009-8a>¶
更升差遣或召拜他官苟不𩔖前後因事移替之人¶
即不是因滬&KR0013;移矣如此則於洙無損於滬𫉬全其¶
功於邊防利便三者皆𫉬其利若曲為尹洙狄青却¶
將立功將校&KR0127;沮則其害有三大凡文武官常以𩔖¶
分武官常疑朝廷偏厚文臣假有二人相争實是武¶
人理曲然武人亦不肯服但謂執政盡是文臣遞相¶
黨護䡖沮武士况今滬與洙爭而滬實有功効其理¶
不曲若曲罪劉滬則沿邊武臣盡皷怨怒其害一也¶
自有西事以来朝廷擢用邊將極多能立功効者絶¶
少惟范仲淹築大順城种世衡築青澗城滬築水洛¶
<pb:KR4d0069_SBCK_009-8b>¶
耳臣亦聞三者惟滬&KR0057;爲艱辛是功不在二人之下¶
今若曲加&KR0127;沮則今後武臣不肯爲朝廷作事其害¶
二也滬若不在水洛則蕃族(一作/部)恐他人不能綏撫¶
(一有蕃/部二字)别致生事則今後邊防永不能招緝蕃部(一/無)¶
(此二/字)其害三也今三利三害其理甚明但得大臣公¶
心不於尹洙曲有黨庇則不與邊防生患此繫國家¶
利害甚大伏望聖意斷而行之取進止¶
　　　論陳留橋事乞黜御史王礪劄子(同前)¶
臣伏覩朝廷近爲王堯臣吴育等争陳留橋事互&KR0003;¶
是非陛下欲盡至公特差臺官定奪而王礪小人不¶
<pb:KR4d0069_SBCK_009-9a>¶
能上副聖意挾公徇私(一作内/挾私徇)妄將小事張皇稱王¶
堯臣與豪民有情弊誣奏慎龯令𠒋吏潜行殺害及¶
妄稱真宗皇帝朝移橋不便致民切齒等事及勘出¶
事狀王堯臣元不曽受豪民請囑慎龯亦不曽令小¶
吏潜行殺害及據先朝日暦内真宗皇帝親諭王旦¶
爲陳留橋損害舟船特令修換證驗得王礪𫠦言悉¶
是虚妄上惑聖聽頼陛下聖明慎於聽斷不便&KR0127;信¶
其言别令吕覺根勘今既勘出事狀方明王礪不公¶
伏以臺憲之職本要糺正紀綱而礪但務挾私欺罔¶
天聽合行黜責其罪有四一曰謗黷先朝聖政謹按¶
<pb:KR4d0069_SBCK_009-9b>¶
日暦書真宗皇帝親諭王旦移橋一事乃是先帝知¶
民間利病移得此橋為便故史官書之以彰聖政為¶
後世法今王礪却稱是真宗朝權臣受豪民獻賂移¶
得此橋不便民間至今切齒若如王礪𫠦&KR0003;即是真¶
宗誤信權臣移橋致民怨怒乃是當時闕政今國史¶
書橋便利彰先帝(一作/朝)聖政王礪言移橋不便是先¶
朝闕政臣不知國朝舊史可信為復王礪之言可慿¶
其虚妄謗黷之罪可誅一也二曰中傷平人使今後¶
勞臣不勸臣見向前三司使不能擘畫錢穀至有強¶
借豪民錢二十萬貫買天下官私物貨至稅果菜之¶
<pb:KR4d0069_SBCK_009-10a>¶
𩔖細碎刻剥自堯臣在三司不聞過外誅求而即今¶
財用不至大闕亦聞南郊漸近諸事亦稍有備當此¶
窘迫乏用(一作/人)之時而能使民不加賦而國用粗足¶
亦可謂勞能之臣方當責其辦事今因移一橋小事¶
而王礪誣其與豪民有情致興大獄及至勘出並無¶
情弊是王礪不䘏朝廷事體當此乏用(一作/人)之際將¶
能幹事之臣因小事妄加傷害其罪二也三曰誣奏¶
平人爲殺人賊凡臺官言事許風聞者謂耳目不及¶
之事即許風聞今王礪目見慎龯𫠦遣小吏别無武¶
勇又無器仗而稱其有殺害之心及至勘出並無迹¶
<pb:KR4d0069_SBCK_009-10b>¶
狀其罪三也四曰挾私希旨&KR0004;朝廷本爲省府互争¶
别選不干礙官定奪王礪既吴育是舉主即合自陳¶
乞别差官豈可謗黷先朝希合舉主且礪言慎龯是¶
堯臣𫠦舉感惠必深今礪是吴育舉豈不懐感且吴¶
育與王堯臣本無怨恨各爲論列本司公事𫠦見異¶
同乃是常事但王礪小人妄思迎合張皇欺誑其罪¶
四也且王礪謗黷先朝聖政之罪若不重責則無以¶
彰陛下孝治之明中傷堯臣若不重責則使勞能之¶
臣不能安心展効其誣奏慎龯遣吏殺害及挾私迎¶
合舉主之罪若不重責則今後小人(一作/臣)恣情妄作¶
<pb:KR4d0069_SBCK_009-11a>¶
獄訟必多事繫朝廷之體臣忝諌諍不可不言其王¶
礪伏乞重行貶黜取進止¶
　　　論王礪中傷善人乞行黜責劄子(同前)¶
臣近有劄子并曽面奏為臺官王礪特被差委輙敢¶
徇私妄言王堯臣因移橋别有情弊等事欺誑朝廷¶
上頼陛下聖明再令推究勘得堯臣並無私曲已&KR0170;¶
聖恩釋放自王礪妄形彈奏羅織無事之人欲借國¶
威以報私忿立朝之列人各自危及聞堯臣不䧟枉¶
刑更蒙陛下恩釋中外之士稍復安心然小人在朝¶
非國之利如礪善惡未辨尚可含容今既試之以事¶
<pb:KR4d0069_SBCK_009-11b>¶
見其傾險之迹則豈可更令濫處臺憲中傷善人伏¶
望聖慈早行黜責以戒在位傾邪之軰(一作/者)兼亦使¶
今後選用之人不敢尚辜委任別造過&KR0317;若礪不黜¶
竊慮今後被差委者動皆作過則陛下無由使人此¶
事𫠦繫不細取進止(四月庚戌王礪罷御史/授太常博士通判鄧州)¶
　　　論任人之體不可疑劄子(同前)¶
臣近見淮南按察使邵飾奏為體量知潤州席平為¶
政不治及不教閱兵士等朝廷以飾為未足信又下¶
提刑司再行體量臣竊以轉運提刑俱領按察然朝¶
廷&KR0009;任重者為轉運其次乃提刑爾今&KR0009;任重者言¶
<pb:KR4d0069_SBCK_009-12a>¶
事反不信又質於其次者而決疑臣不知邵飾果是¶
才與不才可信與不可信(三字一/作否)如不才不可信則¶
一路數十州事豈冝委之若果才而可信又何疑焉¶
又不知為提刑者其才與飾優劣如何若才過於飾¶
尚可取信萬一不才於飾見事相背却言席平為才¶
邵飾合有罔上之罪矣若反以罪飾臣料朝廷必不¶
肯行若捨飾與席平俱不問則善惡不辨是非不分¶
況席平曽作臺官立朝無狀只令制勘亦不能了尋¶
為御史中丞以不才奏罷朝廷兩府而下誰不識平¶
其才與不才人人盡知何必更令(一作/待)提刑體量然¶
<pb:KR4d0069_SBCK_009-12b>¶
後為定今外議皆言執政大臣託以審慎為名其實¶
不肯主事而當怨湏待言事者𠕅三陳述使&KR0013;黜者¶
知大臣迫於言者不得已而行只圖怨不歸已苟誠¶
如此豈有念民疾苦澄清官吏之意哉若無此意(一/有)¶
(只/字)是好疑不決則&KR0057;是朝廷任人之失自去年以為¶
轉運使不察官吏特出詔書加以使名責其按察今¶
按察使依禀詔書舉其本職又却疑而不聽今後朝¶
廷命令誰肯信之凡任人之道要在不疑寜可艱於¶
擇人不可&KR0127;任而不信若無賢不肖一例疑之則人¶
各心䦨誰肯辦事今邵飾言一不才顯者𫠦貴朝廷¶
<pb:KR4d0069_SBCK_009-13a>¶
肯行然後部下振竦官吏畏服今反為朝廷不信却¶
委别人則飾之使威誰肯信服飾亦慙見其下今後¶
見事不若不為不獨邵飾一人臣竊聞諸處多有按¶
察官吏皆為朝廷不行人各嗟慙以謂任以事權反¶
加沮惑朝廷之意不可諭也伏望聖慈特勑其(三字/一作)¶
(取)邵飾𫠦奏特與施行又令今後按察使奏人如不¶
才老病灼然不疑者不必更委别官示以不信𫠦貴¶
不失任人之道而令臣下盡心取進正¶
　　　論與西賊大斤茶劄子(同前)¶
臣伏覩昨者西賊来議通和朝廷許物數目不少内¶
<pb:KR4d0069_SBCK_009-13b>¶
茶一色元計五萬斤縁中國茶法大斤小斤不同當¶
&KR0004;擬議之時朝廷謀慮不審不曽明有指定斤數竊¶
慮西賊通和之後湏要大斤若五萬斤大斤是三十¶
萬小斤之數如此則金帛二十萬茶三十萬乃是五¶
十萬物真宗時契丹大舉至澶州只用三十萬物三¶
十年後乗國家用兵之際兩國交爭方添及五十萬¶
今元昊一隅之敵一口便與五十萬物臣請略言為¶
國家大患一兩事不知為國計者何以處之三十萬¶
斤之茶自南方水陸二三千里方至西界當今民力¶
困乏陛下不耻屈志就和本為休民息力若歳般輦¶
<pb:KR4d0069_SBCK_009-14a>¶
不絶只此一物可使中國公私俱困此大患一也計¶
元昊境土人民歳得三十萬茶其用已足然則兩榷¶
&KR0163;捨茶之外湏至别將好物博易賊中無用之物其¶
大患二也契丹常與中國為敵國指元昊為小&KR0022;若¶
見元昊得物之數與彼同則湏更要増添何以應副¶
不過云茶不比銀絹本是麤物則彼必湏亦要十數¶
萬大斤中國大貨利止於茶鹽而已今西賊一歳二¶
十萬斤北虜更(一作/又)要三二十萬中國豈得不困此¶
其大患三也昨與西賊議和之&KR0004;大臣急欲事就不¶
顧國家利害唯恐許物不多及和議將成契丹語&KR0165;¶
<pb:KR4d0069_SBCK_009-14b>¶
兩府方有悔和之色然許物已多不可追改今天幸¶
有此一事尚可罷和臣乞陛下特召兩府大臣共議¶
保得乆逺供給四夷中國不困則雖大斤不惜若其¶
為患如臣所&KR0003;不至妄言即乞早議定計取進止¶
　　　論西賊占延州侵地劄子(慶暦四年)¶
臣竊聞元昊近於延州界上修築城壘強占侵地欲¶
先得地然後議和故楊守素未來而占地之謀先發¶
又聞邊將不肯力爭此事𫠦繫利害甚大臣料賊意¶
見朝廷累年用兵有敗無勝一旦計無𫠦出厚以金¶
帛買和知我將相無人便欲&KR0127;視中國一面邀求賂¶
<pb:KR4d0069_SBCK_009-15a>¶
遺一靣侵占邊疆不惟驕賊之心難從實亦為國之¶
害不細今若縱賊於侵地立起堡寨則延州四面更¶
無捍蔽便為孤壘其(一作/而)賊盡據要害之地他時有¶
事延州不可保守若失延州則𨵿中遂為賊有以此¶
而言則𫠦侵之地不可不爭伏況西賊議和事連北¶
虜今人無愚智皆知和為不便但患國家許物巳多¶
難為中悔若得别因他事猶可絶和何況此侵地是¶
中國合爭之事豈可不争臣謂今欲急和而不顧利¶
害者不過邊臣外憚於禦賊而内欲邀議和之功以¶
希進用耳故不肯擊逐羌人力爭侵地盖小人無識¶
<pb:KR4d0069_SBCK_009-15b>¶
只苟目前榮進之利不思國家乆逺之害是國家屈¶
就通和只與邊臣爲一時進身之利而使社稷受無¶
涯之患陛下爲社稷計豈不深思大臣爲社稷謀豈¶
不極慮伏望聖慈遣一使往延州令龐籍力爭取昊¶
賊先侵之地不令築城堡寨若縁此一事得絶和議¶
則社稷之福也臣仍慮西賊来人尚有青鹽之&KR0003;此¶
事人人皆知不可許亦慮小人無識急於就和者尚¶
陳鹽利以惑聖聦伏望聖慈不納浮議取進止¶
奏議卷第九¶
<pb:KR4d0069_SBCK_009-16a>¶
　　論麟州事冝劄子(已見河東奏草全書中)¶
一　乞罷鐡錢劄子(同前)¶
　　論耕禁地劄子(同前)¶
　　論礬務利害狀(同前)¶
　　相度銅利狀(同前)¶
　右五篇此卷更不重出存其目以告来者¶
論討蠻賊劄子若以其(一作若/其自以)¶
論湖南蠻賊劄子便形虚喜(一作便/謂兵勝)因此(一作/因取)廵檢¶
捕賊官等(一無/檢字)乞少(一作/冝少)¶
<pb:KR4d0069_SBCK_009-16b>¶
論水洛城事宜劄子枷禁滬等奏来(一作枷送滬/等徳頓軍)釋¶
放(一作/而釋)党留諸族(一作諸/蕃族)畏滬之威信(一作畏滬之/威信滬之信)¶
驚疑(一作/生疑)邊臣(一作/將)自用兵以来(一作自陜/西用兵)應副(一/作)¶
(芻糧/之助)其不便四也(其字上脫/一此字)築城(築字上一/有且字)可成(一/作)¶
(圖)其可(一有/也字)¶
再論水洛城劄子小將(二字一/作滬)若却移(此上一/有洙字)邊防¶
利便(一作邊防之/體無不便)黨護(一作/助)武士(一作/人)滬實有功效¶
其理不曲(一作滬實有功/又有理不曲)極多(一作/固多)絶少(一作/殊少)築水¶
洛耳(洛字下一/有賊字)艱辛(一作/勤)是功(一作/而功)不肯(一作/無復)蕃族¶
(一作/生聚)别致(别字上一/有尚字)黨庇(一作/顧慮)¶
<pb:KR4d0069_SBCK_009-17a>¶
論陳留橋事劄子爭陳留橋事(橋字上一/有移字)亦聞(一作/又聞)¶
論任人之體劄子又令今後(一無又/令二字)¶
論大斤茶劄子大斤小斤(一作大/小斤)𫠦&KR0003;(一作/所料)¶
<pb:KR4d0069_SBCK_009-17b>¶
#+PROPERTY: JUAN 9
#+PROPERTY: FILE SB04n0358-009歐阳文忠公文集居士集-卷第九.
<pb:KR4d0069_SBCK_009-1a>¶
居士集卷第九　歐陽文忠公集九¶
　　古詩三十首¶
　　　&KR0009;題劉著作羲叟家園效聖俞體¶
嘉子治新園乃在太行谷山髙地苦寒當樹所冝木¶
羣花媚春陽開落一何速凜凜心節竒惟應松與竹¶
毋栽當暑槿寧種深秋菊菊死抱枯枝槿豔隨昬旭¶
黃楊雖可愛南土氣常燠未知經雪霜果自保其緑¶
顔色苟不衰始知根性足此外衆草花徒能恱凡目¶
千金買姚黃慎勿同流俗¶
　　　西齋小飲贈别陜州沖卿學士(分得黃字爲韻)¶
<pb:KR4d0069_SBCK_009-1b>¶
今日胡不樂衆賔㑹髙堂坐中瀛洲客新佩太守章¶
豈無芳罇酒𥬇語共一觴亦有嘉(一作/佳)菊叢新苞弄¶
微黃所嗟時易晚節物巳凄涼羣鷺方盛集離鴻獨¶
髙翔山川正揺落行李怯風霜君子樂爲政朝廷須¶
儁良歸來紫微閣遺愛在甘棠¶
　　　奉答原甫九月八日見過㑹飲之作¶
老大惜時節少年輕别離我歌君當和我酌君勿辭¶
豔豔庭下菊與君吟繞之擷其黃金蘂泛此白玉巵¶
君勿愛此花問君此何時秋風日益髙霜露漸離披¶
芳歳忽已晚朱顔從此衰念君將捨我車馬去有期¶
<pb:KR4d0069_SBCK_009-2a>¶
君行一何樂我意獨不怡飛兎不戀羣奔風誰能追¶
老驥但伏櫪壯心良可悲¶
　　　予作歸鴈亭於滑州後十有五年梅公儀來¶
　　　守是&KR0022;因取余詩刻于石又以長韻見&KR0009;因¶
　　　以答之(一作和滑州公儀/龍圖歸鴈亭長句)¶
風吹城頭秋草黃仰見鳴鴈&KR0004;南翔秋草風吹春復¶
緑南鴈北飛聲肅肅城下臺邊桃李蹊憶&KR0004;披荒手¶
植之雪消冰解草木動因記鴻(一作欲/記南)鴈將歸時爾¶
來十載空遺迹飛鴈年年自南北臺傾餘址草荒涼¶
樹老無花春寂歷東州太守詩尤美組織文章爛如¶
<pb:KR4d0069_SBCK_009-2b>¶
綺長篇大句&KR0355;方石一日都城傳百紙我思古人無¶
不然慷&KR0099;(一作/感槩)功名垂百年沉碑身後念陵谷把酒¶
泣下悲山川一時留賞雖邂逅後世傳之因不朽¶
　　　&KR0009;題洛陽致政張少卿靜居堂¶
洛人皆種花花發有時闌君家獨種玉種玉産琅玕¶
子弟守家法名聲聳朝端歳時歸拜慶閭里亦相歡¶
西臺有道氣自少服靈丸春酒養眉壽童顔如渥丹¶
清談不倦客妙思喜揮翰壯也巳吏𨼆興餘方掛冠¶
臨風想髙&KR0105;懷禄愧盤桓¶
　　　&KR0017;車¶
<pb:KR4d0069_SBCK_009-3a>¶
嘉祐六年秋九月二十有八日天愁無光月不出浮¶
雲蔽天衆星没舉手嚮空如抹漆天昬地黒有一物¶
不見其形但聞其聲其&KR0004;切切凄凄或髙或低乍似¶
玉女調玉笙衆管參差而不齊旣而咿咿&KR0687;&KR0687;&KR0002;軋¶
&KR0002;抽又如百兩江州車回輪轉軸聲啞嘔鳴機夜織¶
錦江上羣鴈驚起蘆花洲吾謂此何聲初莫窮端由¶
老婢撲燈呼兒曹云此怪鳥無疋儔其名爲&KR0017;車夜¶
載百&KR0017;凌空遊其聲雖小身甚大翅如車輪排十頭¶
凡鳥有一口其鳴巳啾啾此鳥十頭有十口口揷一¶
舌連一(一作/十)喉一口出一聲千聲百響更相酬昔時¶
<pb:KR4d0069_SBCK_009-3b>¶
周公居東周猒聞此鳥憎&KR0002;讎夜呼庭氏率其屬彎¶
弧俾逐出九州射之三發不能中天遣天狗從空投¶
自從狗嚙一頭落斷頸至今青血流爾來相距三千¶
秋晝藏夜出如鵂鶹毎逢隂黒天外過乍見火光驚¶
輙墮有時餘血下㸃汚(烏卧/反)所遭之家家必破我聞¶
此語驚且疑反祝疾飛無我禍我思天地何茫茫百¶
物巨細理莫詳吉凶在人不在物一蛇兩頭反爲祥¶
却呼老婢炷燈火捲簾開戸清華堂須&KR0119;雲散衆星¶
出夜靜皎月流清光¶
　　　感二子¶
<pb:KR4d0069_SBCK_009-4a>¶
黃河一千年一清岐山鳴鳯不再(一作/載)鳴自從蘇梅¶
二子死天地寂黙收雷聲百蟲坏戸不啓蟄萬木逢¶
春不發萌豈無百鳥解言語喧啾終日無人聽二子¶
精思極搜抉天地&KR0017;神無遁情及其放筆騁豪俊筆¶
下萬物生光榮古人謂此覰天巧命短疑爲天公憎¶
昔時李杜爭橫行麒麟鳯凰世所驚二物非能致太¶
平須時太平然後生開元天寳物盛極自此中原疲¶
戰爭英雄白骨化黃土冨貴何止浮雲輕唯有文章¶
爛日星氣凌山岳常崢嶸賢愚自古皆共盡突兀空¶
留後世名¶
<pb:KR4d0069_SBCK_009-4b>¶
　　　讀書¶
吾生本寒儒老尚把書卷眼力雖已疲心意殊未倦¶
正經首唐虞僞&KR0003;起秦漢篇章異句讀解詁及箋傳¶
是非自相攻去取在勇斷初如兩軍(一作/兵)交乘勝方¶
(一作/多)酣戰當其旗鼓催不覺人馬汗至哉天下樂終¶
日在几(一作/書)案念昔始從師力學希仕宦豈敢取聲¶
名惟期脫貧賤忘食日巳晡燃薪夜侵旦謂言得志¶
(一作/意)後便可焚筆硯少償辛苦時惟事寢與飯歳月¶
不我留一生今過半中間甞沗&KR0060;内外職文翰官榮¶
日清近廩給亦豐羡人情慎所習酖毒比安宴漸追¶
<pb:KR4d0069_SBCK_009-5a>¶
時俗流稍稍學營辦盃盤窮水陸賔客羅俊彦自從¶
中年來人事攻百箭非惟職有憂亦自老可歎形骸¶
苦衰病心志亦退懦前時可喜事閉眼不欲見惟尋¶
舊讀書簡編(一作/編簡)多朽斷古人重温故官事幸有間¶
乃知讀書勤其樂固無限少而干禄利老用忘憂患¶
又知物貴乆至寳見百錬紛華暫時好俯仰浮雲散¶
淡泊味愈長始終殊不變何時乞殘骸萬一免罪譴¶
買書載舟歸築室(一作/屋)潁水岸平生頗論述銓次加¶
㸃竄庻㡬垂後世不黙死芻豢信哉蠹書魚韓子語¶
非訕¶
<pb:KR4d0069_SBCK_009-5b>¶
　　　鵯鵊詞(効王建作)¶
龍樓鳯闕(一作/閣)鬱崢嶸深宫不聞更漏聲紅紗蠟燭¶
愁夜短緑䆫鵯鵊催天明一聲兩聲人漸起金井轆¶
轤聞汲水三聲四聲促嚴粧紅靴玉帶奉君王萬年¶
枝軟風露濕上下枝間聲轉急南衙促仗三衛列九¶
門放鑰千官入重城禁籞鎻池臺此鳥飛從何處來¶
君不見潁河東岸村(一作/春)陂闊山禽野鳥常(一作/時)嘲¶
&KR1116;田家惟聽夏鷄聲(鵯鵊京西村/人謂之夏鷄)夜夜壠頭耕曉月¶
可憐此樂獨吾知眷戀君恩今白髪¶
　　　初食鷄頭有感(一本無有感字)¶
<pb:KR4d0069_SBCK_009-6a>¶
六月京師暑雨多夜夜南風吹芡觜凝祥池鎻㑹靈¶
園僕射荒陂安可擬(京師賣五岳宫及/鄭州鷄頭最爲佳)爭先園客採¶
新苞剖蚌得珠從海底都城百物貴新鮮厥價難酬¶
與珠比金盤磊落何所薦滑臺撥醅如玉醴自慙&KR0060;¶
食萬錢厨滿口飄浮嗟病齒却思年少在江湖野艇¶
髙歌菱荇裏香新味全手自摘玉㓗沙磨軟還美一¶
瓢固不羡五鼎萬事適情爲可喜何時遂(一作/益)買潁¶
東田歸去結茅臨野水¶
　　　𩀱井茶¶
西江水清江石老石上生茶如鳯爪窮臘不寒春氣¶
<pb:KR4d0069_SBCK_009-6b>¶
早𩀱井芽生先百草白毛囊以紅碧紗十斤茶養一¶
兩芽長安富貴五侯家一啜猶須三日誇寳雲日注¶
非不精爭新棄舊世人情豈知君子有常徳至寳不¶
隨時變易君不見建溪龍鳯團不改舊時香味色¶
　　　贈李士寧¶
蜀狂士寧者不邪亦不正混世使人疑詭譎非一行¶
平生不把筆對酒時髙詠&KR0004;如不著意語出多竒勁¶
傾財解人難去不道名姓(一無上/六句)金(一作/千)錢買酒醉¶
髙樓明月空床(一作/清風)眠不醒一身四海即爲家獨行¶
萬里聊乘興旣不採藥賣都市又不㸃石化黃金進¶
<pb:KR4d0069_SBCK_009-7a>¶
　不干公卿退不𨼆山林與之游者(一本四字/作丗之人)但愛其¶
　人而莫(一作/不)見其術安知其心吾聞有道之士游心¶
　太虚逍遥出入(一本二句止/作逍遥太虚)常(一作/動)與道俱故能入¶
　火不熱(一作/𤑔)入水不濡甞聞其語(一作吾雖/聞其語矣)而未見¶
　其人也豈斯人之徒與不然言不純師行不純徳(一/作)¶
(表)而(一本無/而字)滑稽玩(一作/傲)世其東方朔之流乎¶
　　　　明妃小引¶
　漢宫諸女嚴粧罷共送明妃溝水頭溝上水聲來不¶
　斷花隨水去不回流上馬即知無返日不須出塞始¶
　堪愁¶
<pb:KR4d0069_SBCK_009-7b>¶
　　　感事四首¶
老者覺時速閑人知日長日月本無情人心有閑忙¶
努力取功名斷碑埋路傍逍遥林下士丘壠亦相望¶
長生旣無藥濁酒且盈觴¶
空山一道士辛苦學延齡一旦隨物化反言仙已成¶
開墳見空棺謂已超青𡨕尸(一作/或)解如蛇蟬換骨蛻¶
其形旣云須變化何不任死生¶
仙境不可到誰知仙有無或乘九斑虬或駕五雲車¶
朝𠋣扶桑枝暮遊崑崙墟徃來㡬萬里誰復遇諸涂¶
冨貴不還郷安事冨貴歟神仙人不見魑魅與爲徒¶
<pb:KR4d0069_SBCK_009-8a>¶
人生不免死䰟&KR0334;入幽都仙者得長生又云超太虚¶
等爲不在世與&KR0017;亦何殊得仙猶&KR0002;此何況不得乎¶
&KR0009;謝山中人辛勤一何愚¶
莫𥬇學仙人山中苦岑寂試看青松鶴何似朱門客¶
朱門炙手熱來者無時息何甞問寒暑豈暇謀寢食¶
彊顔恱憎怨擇語防仇敵衆欲苦無猒有求期必𫉬¶
敢辭一身勞豈塞天下責風波卒然起禍患藏不測¶
神仙雖杳茫冨貴竟何得¶
　　　新春有感&KR0009;常夷甫¶
余生本羇孤自少巳非壯今而老且病何用苦惆悵¶
<pb:KR4d0069_SBCK_009-8b>¶
誤蒙三聖知貪得過其量恩私未知報心志巳凋䘮¶
軒裳德不稱徒自取譏謗豈&KR0002;常夫子一瓢安陋巷¶
身雖草莽間名在朝廷上惟余服德義乆巳慕恬曠¶
矧亦有吾廬東西正相望不須駕柴車自可䇿蔾杖¶
坐驚顔𩯭日摧頽及取新春歸去來共載一舟浮野¶
水焦陂四面百花開¶
　　　昇天檜¶
青牛西出關老聃始著五千言白鹿去昇天爾來忽¶
已三千年當時遺迹至今在𨼆起蒼檜猶依然惟能¶
乗變化所以爲神仙驅鸞駕鶴須&KR0119;間飄忽不見如¶
<pb:KR4d0069_SBCK_009-9a>¶
雲煙奈何此鹿起平地更假草木相攀縁乃知神仙¶
事茫昧真僞莫究徒自傳雪霜不改終古色風雨有¶
聲當夏寒境清物老自可愛何必詭怪窮根源¶
　　　憶焦陂(一本無憶字/注汝隂作)¶
焦陂荷花照水光未到十里聞花香焦陂八月新酒¶
熟秋水魚肥鱠如玉清河兩岸柳鳴蟬直到焦陂不¶
下船𥬇向漁翁酒家保金龜可解不須錢明日君恩¶
許歸去白頭酣詠太平年¶
　　　贈許道人¶
洛城三月亂鸎飛潁陽山中花發時徃來車馬遊山¶
<pb:KR4d0069_SBCK_009-9b>¶
客貪看山花踏山石紫雲仙洞鎻雲深洞中有人人¶
不識飄飄許子旌陽後道骨仙風本仙胄多年洗耳¶
避世喧獨卧寒巖聽山溜至人無心不筭心無心自¶
得無窮壽忽來顧我何慇懃𥬇我白髪老紅塵子歸¶
爲築巖前室待我明年乞得身¶
　　　送龍茶與許道人¶
潁陽道士青霞客來似浮雲去無蹟夜朝北斗太清¶
(一作/虚)壇不道姓名人不識我有龍團古蒼璧九龍泉¶
深一百尺憑君汲井試烹之不是人間香味色¶
　　　馴鹿¶
<pb:KR4d0069_SBCK_009-10a>¶
朝渇飲清池暮飽眠深柵慙媿主人恩自非殺身難¶
報德主人施恩不待報哀爾胡爲網羅𫉬南山藹藹¶
動春陽吾欲縱爾山之傍巖崖雪盡飛泉溜澗谷風¶
吹百草香飲泉齧草當遠去山後山前射生戸¶
　　　留題齊州舜泉¶
岸有時而爲谷海有時而爲田虞舜已殁三千年耕¶
田浚井雖鄙事至今遺迹存依然歷山之下有寒泉¶
向此號泣于旻天無情草木亦改色山川慘淡生雲¶
煙一朝垂衣正南面臯夔稷契來聮翩功髙德大&KR0013;¶
萬世今人過此猶留連齊州太守政之暇鑿渠開沼¶
<pb:KR4d0069_SBCK_009-10b>¶
䟽清漣遊車擊轂惟恐後衆卉亂發如爭先豈徒&KR0022;¶
人知樂此行客亦爲留征軒¶
　　　山齋戲書絶句二首¶
蜜脾未滿蜂採花麥壠已深鳩喚(一作/呌)雨正是山齋¶
睡足時不覺花間日亭午¶
經春老病不出門坐見羣芳爛如雪正當年少惜花¶
時日日春風吹石裂¶
　　　嘲少年惜花¶
紛紛紅蘂落泥沙少年何用苦咨嗟春風自是無情¶
物肯爲汝惜無情花今年花落明年好但見花開人¶
<pb:KR4d0069_SBCK_009-11a>¶
自老人老不復少花開還更(一作/復)新使花如解語應¶
𥬇惜花人¶
　　　出郊見田家𧖟麥已成&KR0099;然有感¶
誰謂田家苦田家樂有時車(昌遮/切)鳴繅白繭麥熟囀¶
黃鸝田家此樂㡬人知幸獨知之未許歸逢時得寵¶
已逾分報國無能徒爾爲收取玉堂揮翰手却尋南¶
畒把鋤犁¶
　　　射生戸(予&KR0004;至州獵戸有獻狼豹者)¶
射生戸前日獻一豹今日獻一狼豹因傷我牛狼因¶
食我羊狼豹誠爲害人物縣官賞之縑五疋射生戸¶
<pb:KR4d0069_SBCK_009-11b>¶
持縑歸爲人除害固可賞貪功趨利爾勿爲弦弓毒¶
矢無妄發恐爾不識麒麟兒¶
　　　戲石唐山𨼆者¶
石唐仙室紫雲深潁陽真人此筭心真人巳去升寥¶
廓歳歳巖花自開落我昔曽爲洛陽客偶向巖前坐¶
盤石四字丹書萬仞崖神清之洞鎻樓臺雲深路絶¶
無人到鸞鶴今應待我來¶
居士集卷第九¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_009-12a>¶
西齊小飲衆賔(一作/賢)¶
歸鴈亭仰見(一作/看)¶
食鷄頭都城(一作/都人)¶
感事苦無猒(若一/作貪)¶
昇天檜自傳(一作/相傳)¶
朝少年惜花紅蘂(一作/紅紫)¶
出郊有感鳴(一/作)¶
鵯鵊詞促仗(碑本促作捉似重磨再刻案唐書儀/衛志三衛番上分爲五仗又云帶刀)¶
(捉仗列坐于東西廊號曰内仗又云内外諸門以排/道人帶刀捉仗而立號曰立門仗成都眉州綿州衢)¶
(州/大抗本並作作吉州本及時賢文纂並作捉)¶
<pb:KR4d0069_SBCK_009-12b>¶
鎻池臺(鎻碑/作𤨏)¶
#+PROPERTY: JUAN 9
#+PROPERTY: FILE SB04n0362-009歐阳文忠公文集書簡-卷第九.
<pb:KR4d0069_SBCK_009-1a>¶
書簡卷第九　歐陽文忠公集一百五十二¶
　　　與薛少卿(公期/景祐三年)¶
某頓首再啓東園一别自夏渉秋今倐冬矣泝汴絶¶
淮泛大江凡五千里一百一十程纔至荆南見家兄¶
言出京時有公期書渇得一見要知别後事然數日¶
㝷之不見遂巳某自南行所幸老㓜皆無病恙風波¶
不甚惡凡舟行人所懼處皆坦然而過今至此嚮夷¶
陵江水極善亦不越三四日可到又聞好水土出粳¶
米大魚梨栗甘橘茶筍而縣民一二千户絶無事罪¶
人得此爲至幸矣秖是&KR0403;路多故舊相識所至牽率¶
<pb:KR4d0069_SBCK_009-1b>¶
又少便人作書入京公期始約今冬赴絳州必非乆¶
行矣毎憶君謨家㑹頗如夢中未知相見何時惟自¶
愛而巳因人便附書在君貺處乃可逹今因遣白頭¶
奴入京謹附狀不宣¶
　　　又(景祐四年)¶
某頓首自公期東門之别忽巳踰年南北之殊相去¶
萬里音信踈絶於理固然昨至許州蒙訊問備審官¶
下爲況甚佳邇來諒惟自公之餘與閫内貴屬各保¶
清休某居此爲況皆如常親老幸甚安室中驟過僻¶
陋便能同休戚甘淡薄此吾徒之所難亦鄙夫之幸¶
<pb:KR4d0069_SBCK_009-2a>¶
也多荷多荷公期遊宦故郷其樂可量思昔月中琴¶
奕樽酒之㑹何可得邪某乆處窮僻習成枯淡頓無¶
曩時情悰惟覺病態漸侵爾弊性&KR0180;於作書區區思¶
慕之心非有怠也惟仁者察之讒謗未解相見何由¶
惟慎疾加愛因人至京頻示三兩字爲禱其如方寸¶
莫能盡也不宣¶
　　　又(康定元年)¶
某頓首再拜公期九哥足下比者伏審五丈人丈母¶
相繼傾亡聞訃交至不勝悼怛苦事伏惟罹比酷毒¶
摧痛哀慕奈何奈何孝子之志在於不滅更望節哀¶
<pb:KR4d0069_SBCK_009-2b>¶
就禮以全大孝是於親友爲大願也自去秋質夫有¶
事顒俟公期替歸不意遭此凶變知扶護且歸絳州¶
未審何時可至京邑一别數歳某走萬餘里艱險備¶
甞公期又有此患人生&KR0002;此可嗟可嗟八哥在京尚¶
未有差遣亦欲求一住京所貴照管君貺與某亦時¶
時到宅内外如常不慮中前君貺行曽有書他爲有¶
起請不肯附去今同封呈前後累冩下書皆因循不¶
附去得悚息悚息秋寒哭泣扶護千萬寛節以副區¶
區謹奉此致慰¶
　　　又(慶暦三年)¶
<pb:KR4d0069_SBCK_009-3a>¶
某頓首啓自公期到京便欲拜見初期見訪㝷以某¶
欲入都遷延至此近以定日必行一夕小兒輙病遂¶
阻行計然猶幸僅存其生至今尚未安所頼有可醫¶
理行旣無涯虚滯軒車乆阻歸計慚惕料某不徃公¶
期便行也企渇企渇他具夫人書記累辱問小兒病¶
無憀中未及奉書市藥甚煩挂意春暖各希保愛瞻¶
祝瞻祝不宣¶
　　　又(皇祐二年)¶
某啓到此已將百日牽率如初以此乆不奉問遞中¶
并人至兩辱書承寒來寢味多福霈恩進秩不敢爲¶
<pb:KR4d0069_SBCK_009-3b>¶
賀彼此然也某此區區幸事漸少稍息肩奉告作鞍¶
蓋爲郡人哂其太陋爾相次專人附銀去式様一依¶
官品可也冗事乃煩長者惶恐惶恐餘具後信冬冷¶
保重¶
　　　又(嘉祐/年)¶
某啓累日不相見承在軍器庫中必甚勞神暄和體¶
氣喜佳&KR0073;玉册官便當遣去有暇因出見過看漢碑¶
今日私忌家居恐知¶
　　　又(嘉祐/年)¶
某啓昨日見妳子自宅中歸云公期猶患𦝫疼不審¶
<pb:KR4d0069_SBCK_009-4a>¶
旦夕來尊候如何今日欲於軍器庫中奉問又恐不¶
入爲前日所見偷竊者驚家人欲於宅西添一鋪廵¶
警不知有例否夫人言公期宅前曽剏添一鋪不知¶
申報何處施行略希批示因出閑過少話某再拜公¶
期郎中(二日)¶
　　　又(嘉祐/年)¶
某啓昨夕承過顧經𪧐熱未解甚可苦也體中安和¶
數日有人將一馬來行亦快不見驚蹶不知毛骨如¶
何云要百千爲定價直否試令牽呈昨夕忘却閑&KR0003;¶
及幸告批示草薢丸方專令咨請不罪不罪¶
<pb:KR4d0069_SBCK_009-4b>¶
　　　又(嘉祐治平間)¶
某啓昨日作書未及發忽得來介所恵書頓釋月餘¶
憂想之懷家人尤以爲慰也所喜渉暑到官尊㓜各¶
安寧仍知頗以郡事爲意如此日月亦易銷遣某嚮¶
在夷陵乾徳每以民事便爲銷日之樂苟能如此殊¶
無謫官之意也某偶因用街市淋洗藥拔動風氣左¶
脚疼痛數日在告不意傳報特煩軫念感愧感愧盛¶
暑公外加愛家人亦自有書此不多述不宣¶
　　　又(嘉祐治平間)¶
某啓近併捧三書具審至汝以來動静甚慰企渇爾¶
<pb:KR4d0069_SBCK_009-5a>¶
比日竊惟公外體履清福貴眷各安和今夏京師大¶
熱疾疫尚未衰息頗聞許洛特盛幸喜汝獨無之雖¶
然郡事乆不治下車之始不無勞心今必稍簡則漸¶
可樂矣崔庠桉巳㫁邸報必見罪狀不若&KR0004;聞之可¶
駭然刑名亦重舉主多不免兹亦奈何淄州近不得¶
書應是煩惱某今歳病暑飲氷水多目生黒花多在¶
告舉家㓜小幸安最後將書來人戒渠來取書輙私¶
去故於遞中致此暑伏方盛慎愛不宣¶
　　　又(嘉祐治平間)¶
某啓多事忽忽等閑不奉狀遂復逾月兹者楊氏子¶
<pb:KR4d0069_SBCK_009-5b>¶
來辱書承秋來公外動履清康貴眷各安粗以爲慰¶
郡事以太守養疾甚煩裁處然臨以餘刃莫不爲勞¶
苦加之歳事豐成盗訟當漸稀簡也某以私門過夏¶
嚮秋幸且安帖秖是孤危之迹𫝑漸難安群口籍籍¶
外亦應聞病目愈甚承恵藥方便當精意服之也連¶
日從駕歸遂卧病兼亦筋力去不得也餘俟家人自¶
有書殘暑更冀以時自愛以副瞻企¶
　　　又(治平二年)¶
某啓近以雨水爲患舉家驚奔所幸人物苦無傷損¶
寓居定力公私擾擾乆不附問急足忽來恵書承秋¶
<pb:KR4d0069_SBCK_009-6a>¶
來公外體履清福貴眷上下康安稍以爲慰報國無¶
状致此天災皆由時政多闕上貽聖憂方共引咎遽¶
承見教丁寧切至蒙愛之厚愧感銘藏而巳知汝極¶
豐郡政修舉盜訟遂稀應多閑暇之樂也某忽忽無¶
悰病目如在昬霧中作書甚艱餘不遑及嚮寒保重¶
因風時枉問¶
　　　又(同前)¶
某啓新陽納慶伏承動履多福人至辱書感慰無量¶
京師水後&KR0071;以隂雪甫近郊禮次開晴青城𪧐齋雲¶
日澄和人情舒暢遂成大禮衰朽之質執事忘勞前¶
<pb:KR4d0069_SBCK_009-6b>¶
此公私事叢乆闕致問自是而後應且休息一晴鎮¶
遏無限浮議天幸天幸餘非筆墨可罄人還僅布一¶
二深寒多愛¶
　　　又(治平三年)¶
某啓自承受勑後日與家人望軒&KR0016;來歸何乆而絶¶
不聞問春夏之交氣候不常不審體況何似想與貴¶
眷各安某此内外如常但自春來病渇淋不止在告¶
多日乞一近郡養疾巳三削竊料旦夕當至都門故¶
專走兵迎候其他湏靣叙病中不悉¶
　　　又(熈寧元年)¶
<pb:KR4d0069_SBCK_009-7a>¶
某啓近法曹㕔人回特恵書經節竊惟公外氣體安¶
和某到官忽已兩月幸與諸㓜如常但老病益衰民¶
間興利趨公事目百端昬然並不能省若常時公事¶
則絶簡過客亦稀苟禄偷安&KR0018;愧而已公期臨郡已¶
多時莫湏别有差遣某以病苦難乆尸居歸心有素¶
何日遂如所願相見未涯窮冬盛寒惟加攝爲祝¶
　　　又(熈寧三年/此帖又載/第八卷却云與王學士)¶
某啓急足至辱書喜承尊候萬福貴眷各安甚慰企¶
想近入京衙校過潁捧手教㝷於遞中奉狀必逹視¶
聽某到此以弊止未完固少留以葺然欲遂爲挂冠¶
<pb:KR4d0069_SBCK_009-7b>¶
之請逺近相知皆相督以蔡是自乞湏且勉赴到任¶
徐請歸休未遲今遂治行二十一二間上道三四日¶
至蔡别拜狀恐乆滯急足忙中作書不悉¶
　　　又(熈寧四年)¶
某啓專人辱書承秋暑體候康適貴眷安寧甚慰甚¶
慰某兹者告老得請恩典殊優出於萬幸潁蔡至近¶
雖冒大熱信𪧐便至遂爲閑人庻事皆如素計惟當¶
營舎乆而僅了族大費廣生事未成倫理頗亦勞心¶
然措置稍定不復更令入耳則是人間無事人爾知¶
幸知幸承冬中當替歸可遂相見豈勝欣願但恐未¶
<pb:KR4d0069_SBCK_009-8a>¶
間别有羙命也某此老㓜幸如冝聞相去秖四程必¶
時得書問徃還殘暑公外多愛¶
　　又(同前)¶
某啓迓吏過州辱書承經寒體況清&KR0073;貴眷各安甚¶
慰勤企某與諸㓜幸各如冝自還田舎巳百餘日庻¶
可稍成倫理粗免勞心始&KR0116;漸有閑中趣味然目足¶
之疾初未少損蓋累年舊苦𫝑難頓減又迫於年齒¶
愈老而益衰其如坐享厚俸飲食無爲徼倖之愧感¶
激而巳承美替有期冬末行舟淮潁當得一㑹靣但¶
恐未間别有羙命就移不然豈勝欣望也深寒未相¶
<pb:KR4d0069_SBCK_009-8b>¶
見間多愛多愛¶
　　　又(熈寜五年)¶
某啓自使舟過郡閑門庻事乏力又值雪寒難於舉¶
動加之病齒妨飲遂不成主禮退居屏迹惟交親難¶
相㑹毎以爲恨幸一相見又事多艱滯如此信乎人¶
事如意難得也然尚得静話數日爾人至辱手教承¶
𪧐來尊候萬福知詰旦遂行嚮和惟多愛¶
　　　又(同前)¶
某啓近辱書喜獲平安到京甚慰傾企乍至都下人¶
事必多仍審巳謁告歸絳州何其速也不亦少勞乎¶
<pb:KR4d0069_SBCK_009-9a>¶
即日春暄竊惟氣體清適某自相别後令醫工脫去¶
病齒遂免痛苦然至今尚未敢放口喫酒情悰索然¶
但覺一歳衰如一歳爾集序已了秖候更了鐫刻一¶
併納呈閑居難得人便附書比此書至京計已西去¶
故令人齋轉附至絳故未反其他惟嚮暖保愛早還¶
以副瞻思¶
　　　與陳比部(力/嘉祐治平間)¶
承有家訃賢姉有事竊惟悲痛老年親戚間不免時¶
有煩惱人生常理只如此時暑千萬節哀寛中無由¶
奉慰來日令兒子至寺中也五妹且省煩惱時熱圖¶
<pb:KR4d0069_SBCK_009-9b>¶
安也某再拜作坊殿丞良親(廿七日)¶
　　　又(嘉祐治平間)¶
某啓承昨日寺中舉掛時熱惟希寛中又知喫食所¶
傷更須慎護辱恵茶具甚精竒多荷多荷藏之他時¶
爲閑居之用爾今則少暇也五妹喜安極熱未敢相¶
邀歸家好將息某再拜作坊國博之右(旬休日)¶
　　　又(同前)¶
某辱恵答簡承臟腑已安和甚慰恵茶籠所作極精¶
至石屏大是竒物可珎可珎但不得中間一片則不¶
成器千萬爲早取之此物他處未甞見石屏世故多¶
<pb:KR4d0069_SBCK_009-10a>¶
有未有若此簡易而工妙也稍涼見過閑話某再拜¶
作坊虞部　六娘兩日患臟腑今却安也果子自此¶
更不令喫幸荷幸荷¶
　　　又(同前)¶
人至承恵簡喜酷暑中與貴眷各安數日大熱恰值¶
謝官人事紛紛疲朽遂不克支若非昨夕一雨少解¶
煩毒其將奈何頻勞問念多感多感某再拜　住娘¶
近日頗肯忌口亦漸向安謝念及也¶
　　　又(嘉祐治平間)¶
多日不相見天氣斗暖喜與五妹各安和恵簡問及¶
<pb:KR4d0069_SBCK_009-10b>¶
牙疼多感多感兩日稍可雖浮動醫者云取未得須¶
候根脫取之省力恐知恐知驢肉多荷多荷某再拜¶
作坊虞部良親(廿二日)兩日却較喫得些物¶
　　　又(同前)¶
某啓承恵蘇家藥多荷多荷亦甞用之此但治咽喉¶
爾某所苦者齒牙熱痛兩日來漸較蓋稍節滋味等¶
物遂可爾過承憂念五妹歸家安否後日祠事畢便¶
歸當得相見人還專此為謝某再拜　只前時兩般¶
藥自好方待乆使也¶
　　　又(熈寧元年)¶
<pb:KR4d0069_SBCK_009-11a>¶
某啓乆不得信方深企想送劉司理兵士至辱書承¶
公外體候安和四郎以下諸㓜各安甚慰但以亡妹¶
忽已周祥舉家見書信至重増悲惱爾某此老㓜幸¶
亦如常乆欲作書只爲累表乞致政未允候見去住¶
後發書奉報爾今又忽有青州之命已兩次辭免欲¶
且乞守亳蓋去潁近便於歸計也未知如何也知吾¶
親每毎多不安逺宦中有此煩惱誠難爲情更冝寛¶
心求安爲善也亡妹靈柩今冬先送歸𣈆最爲上䇿¶
嚮寒千萬保愛不宣某再拜知郡比部良親(九月八日)¶
　　　與馬著作(嘉祐中)¶
<pb:KR4d0069_SBCK_009-11b>¶
牡丹記荔支譜乆欲附呈以候刻跋尾數十字以是¶
稽遲不恠不恠病目固不能書然君謨不肯爲他人¶
書而獨爲某書此朋友間自是一事不可不記故勉¶
自書取𥬇取𥬇¶
　　　又(治平四年)¶
某啓近縣人還奉狀新歳布和善人君子自冝亨福¶
惟餘齡晚暮益以病衰相見未涯徒積傾嚮鄙抱區¶
區前書粗布政餘加愛某手啓知縣著作足下(十二)¶
(月十九日)&KR0009;恵花燭白蕈多荷多荷蕈豈非自種¶
耶甚佳甚佳泉水未爲爾必以冰凍賫致未得也¶
<pb:KR4d0069_SBCK_009-12a>¶
　　　又(熈寧元年)¶
某啓專人辱書并以泉水爲貺豈勝珎荷兼審新春¶
履味清安河夫之役尚煩神用然處置得冝公私俱¶
濟則所利博矣亮不以爲勞也某再乞壽旦夕必見¶
可否未間難爲期約也當續咨報尚寒慎愛不宣某¶
手啓知縣著作足下(十九日)李集巳領泉味皆佳¶
然大抵東州水甘直湏於鹹水地飲之然后爲貴爾¶
　　　又¶
某啓病悴之餘人事踈廢忽辱恵教方承臨莅齊城¶
經暑公餘清適誨諭稠重開發蒙鄙感愧感愧咫尺¶
<pb:KR4d0069_SBCK_009-12b>¶
未期㑹話欽渇欽渇某再拜　病目多書字不得不¶
罪不罪¶
　　　又(熈寧三年)¶
准西支郡蕭條何敢奉屈然吾儕以道爲樂亦應不¶
以閑要爲計某至潁且少盤桓俟如蔡卽當發削&KR0002;¶
遂所乞衰拙之幸多矣塗次餘未及詳¶
　　　又(同前)¶
最後一削甚懇意謂可以免并遂蔡何幸如之其餘¶
區區未可卒布但不一㑹見尤爲恨爾保愛保愛¶
　　　又¶
<pb:KR4d0069_SBCK_009-13a>¶
某啓官守相望咫尺未親言話恵書勤眷兼以嘉篇¶
冨麗之作老病無悰得以拭目頓増鄙思也欣感欣¶
感髙材尚滯一邑秋冷多愛某奉白著作足下¶
　　　與顔直講(長道)¶
某啓嚮傳例罷學職初聞可疑及辱書始駭果然又¶
承有淮陽之命君子出處不違道而無媿則所居皆¶
樂況淮陽近家之便乎亮不動浩然之氣也交年積¶
雪極寒體況想佳計行李不乆當東相去逾逺㑹見¶
何時千萬加愛¶
　　　又(治平四年)¶
<pb:KR4d0069_SBCK_009-13b>¶
某啓嚮在京師㑹吾子來人事怱怱不能以從容接¶
髙論及至亳聞還直學館出處相失誠可悵仰近惟¶
經寒體況清適某退守僻州甚爲優幸而衰病侵凌¶
心志昬秏諒難乆竊榮寵也目疾爲苦臨紙艱於執¶
筆鄙懷莫罄新歳惟冀加愛¶
　　　又(熈寧元年)¶
某啓董君來辱恵音竊承履況佳適感慰&KR0154;巳學館¶
誠岑寂然塵事不到足以專志經籍則其所得與其¶
所樂豈不多哉某今春目疾愈甚東州民物可樂處¶
多但自以衰病少悰爾董君到必爲言也¶
<pb:KR4d0069_SBCK_009-14a>¶
　　　又(同前)¶
某啓衰病人事多廢乆不奉書遞中辱問承經寒體¶
況清適學舎乆淹然以道爲樂必無倦也某兩目益¶
昬難乆勉強乞壽巳再旦夕冀得請西歸近潁爲便¶
爾相見未涯鄙誠莫道¶
　　　又(熈寧二年)¶
某以病昬廢學情禮亦多闕東州一任&KR0009;委勉強常¶
憂曠敗請籌冀未退休間苟安於藏縮爾乆不聞道¶
義之益與諸賢者迹日漸踈但欽渴而巳¶
　　　又(熈寧三年)¶
<pb:KR4d0069_SBCK_009-14b>¶
某啓近辱書承春寒爲道外無恙甚慰企仰竊憶去¶
秋將離青社曾一奉書未審得逹否某衰病如昨幸¶
得閑暇偷安但苦病目不能看書無以度日詩義未¶
能精究第據所得聊且成書正恐眼目有妨不能卒¶
業蓋前人如此者多也今果目視昬花若不草草了¶
之幾成後悔所以未敢多示人者更欲與二三君講¶
評其可否爾但未知相見何時也報筆特艱莫布萬¶
一漸暖加嗇¶
　　　又(熈寧四年)¶
某啓近辱書承渉暑講道外康和甚慰兼蒙以鳬繹¶
<pb:KR4d0069_SBCK_009-15a>¶
先(一有/生字)集爲示某自少時甞得傳誦數篇毎恨不見¶
全編不意兹時頓飫飢渇藏家著録以傳後世榮感¶
榮感某以經春老病在告近巳復㝷在亳之請方治¶
裝以俟命區區未遑悉布惟毒熱加愛¶
　　　又(同前)¶
某兹者得請歸老恩出萬幸惟所苦渇淋自春發作¶
經此暑毒尤甚蓋以累年之疾𫝑不易平然自此安¶
閑冀漸調養爾兩目昬甚艱於執卷顧難銷晷景又¶
親朋之㑹邈不可期恐遂不聞道義黙黙寖爲庸人¶
爾殘暑加愛¶
<pb:KR4d0069_SBCK_009-15b>¶
　　　又(同前)¶
某啓近小史(一作/吏)許充行奉書方在道人自都來又¶
辱恵問豈勝感媿兼承秋暑爲況多佳某自蒙恩許¶
其告老榮幸感激之懇前書巳粗布惟乍還里閈人¶
事少勞而舊苦目足之疾得秋増甚舊書編槀未經¶
一二君商榷今遂復田畒㑹見無期此爲恨爾餘粗¶
如冝幸不多恤嚮冷惟加愛¶
　　　與梁直講¶
某啓衰病退藏自冝屏迹忽辱恵問雅眷不忘其爲¶
感著未易遽陳兼喜春和氣體清&KR0073;董直講來自學¶
<pb:KR4d0069_SBCK_009-16a>¶
舎具道群居之詳今其還也亦備見郡齋之況燕譚¶
之際諒可及之病目愈眊然艱於執筆惟以時加愛¶
　　　與直講都官(熈寧元年)¶
某啓自離亳更𨵗奉問春氣尚寒體履清勝某昨辭¶
青不獲勉䇿病軀束來而東州土俗深厚歳豐盜訟¶
亦稀甚爲養拙之幸而獨苦衰朽老疾日増爾歸計¶
遷延更湏年歳也學舎乆淹匪朝必有羙命未間珎¶
愛某再拜直講都官足下(正月九日)¶
　　　與曽學士(熈寧三年)¶
某啓近因人還得附拙記荐枉書尺其爲愧荷可勝¶
<pb:KR4d0069_SBCK_009-16b>¶
道也兼審秋寒提按之暇動履清福某去蔡咫尺以¶
病足為梗少留于此忽復踰月匪晚向官所壽蔡相¶
望時得拜問旅寓中草率為謝¶
　　　與王&KR0024;之(熈寧三年)¶
某啓近者行舟過界上特辱恵書喜承秋冷氣體安¶
和以至郡道里差遥不敢曲邀車&KR0016;又失於上問全¶
乏迎候豈勝愧恨某蒙恩得請郡僻事簡衰年疲病¶
茍禄偷安甚爲幸也欵見未涯以時自愛¶
　　　與謝景&KR0004;(皇祐元年)¶
某拜啓乆不作書蓋由無便即日爲政外奉親萬福¶
<pb:KR4d0069_SBCK_009-17a>¶
某幸且安郡僻少事然漸老懶於為學惟喜睡爾足¶
下爲道方銳著述必多此急足回無惜為&KR0009;春寒保¶
重¶
　　　論徐嶠稱弟子帖¶
　春首餘寒惟闍&KR0058;動止安隐弟子虚乏繆承榮&KR0009;¶
　蒙恩奨擢授以洺州一歳三遷自南徂北旣近都¶
　邑忝竊弥深便即祗命未由頂謁瞻望山門但増¶
　悽㫁戰懼之情慙惶失據願珎重不宣弟子徐嶠¶
　和南¶
某啓承恵佳篇豈勝欽服昨日見頋遂當祗詣曽不¶
<pb:KR4d0069_SBCK_009-17b>¶
爲言其如清宴佳賔難復多得若曰春秋爲義當得¶
徐嶠筆法何用於闍&KR0058;稱弟子自南朝起此弊事遂¶
成風俗其如近日士人佞佛者少冝於此時力與革¶
此弊事惟在賢者爲之禮曰君子動而爲世法然則¶
舉措其可不慎哉金氏世以財雄南方今乃出佳子¶
弟甚可愛也雄漠瀛覇保州粉紙誰謂不可書請試¶
察(試察之下尚隐隐有字漫滅/不可讀不知與何人帖也)¶
　　　與修史學士(嘉祐/年)¶
某啓辱教開發蒙滯實寡陋者之幸也早來寧王憲¶
只爲更名與郯王嗣直數人同須再出封國其它更¶
<pb:KR4d0069_SBCK_009-18a>¶
有易名者偶不徙封爾就中此卷錯處多然捨此更¶
無也某白¶
　　　又¶
某啓前日承恵服屬圖寡陋蒙益何勝感愧欲見當¶
年修真宗實録人官職姓名差官及書成年月告與¶
撿示不罪相煩八日某拜白𣈆叔學士¶
　　　又¶
多日不奉見春暖康和中間承見恵臘雪散者或有¶
更乞少許某再拜(外題簡呈/修史學士)¶
右三篇見秀峯𨼆居法帖或云與吕夏卿吕字縉¶
<pb:KR4d0069_SBCK_009-18b>¶
　叔甞同修唐史晉字疑省文¶
　　　與人¶
辱留郡兩日偶客多不及&KR0323;話惟望慎疾自愛俗子¶
多是非難防勉強接納小疾不足過疑却恐過當服¶
藥致生疾耳二者愚慮恃眷舊敢然悚惕悚惕公議¶
難遏亨復匪遥他不足道也區區某又拜¶
　右不知與何人¶
書簡卷第九¶
<pb:KR4d0069_SBCK_009-19a>¶
與薛少卿第十一帖莫不爲勞苦(苦一/作否)¶
第十七帖萬幸(一作/至幸)¶
與曾學士荐枉書尺(一作急足荐/至又枉以書)向官所(此上一/有勉字)¶
<pb:KR4d0069_SBCK_009-19b>¶
#+PROPERTY: JUAN 9
#+PROPERTY: FILE SB04n0373-009歐阳文忠公文集集古錄跋尾-卷第九.
<pb:KR4d0069_SBCK_009-1a>¶
集古録䟦尾卷第九　歐陽文忠公集一百四十二¶
　　　唐樊宗師絳守居園池記(長慶三年)¶
右絳守居園池記唐樊宗師撰或云此石宗師自書¶
嗚呼元和之際文章之盛極矣其怪竒至於如此(右)¶
(集本)¶
　　　唐張九齡碑(長慶三年)¶
右張九齡碑按唐書列傳所載大節多同而時時小¶
異傳云壽六十八而碑云六十三傳自左&KR0024;闕改司¶
勲貟外郎而碑云遷禮部𫝊言(集本/作云)張&KR0003;卒召爲祕¶
書少監集賢院學士知院事碑云副知至後作相遷¶
<pb:KR4d0069_SBCK_009-1b>¶
中書令始云知院事其載張守珪請誅安禄山事(集/本)¶
(無此/字)傳云九齡判守珪狀碑云守珪所請留中不行¶
而公以狀諌然其爲語則略同碑長慶中立而公薨¶
在開元二十八年至長慶三年實八十四年所傳或¶
有同異而至於年壽官爵其子孫冝不繆當以碑爲¶
是也治平元年二月十日書(右眞/蹟)¶
　　　唐田布碑(長慶四年)¶
右田布碑&KR0067;承宣撰布之事壯矣承宣不能發於文¶
也蓋其力不足爾布之風烈非得左丘明司馬遷筆¶
不能書也故士有不顧其死以成後世之名者(集本/有猶)¶
<pb:KR4d0069_SBCK_009-2a>¶
(字)有幸不幸(集本有/焉字)各視其所遭如何爾今有道史¶
漢時事者其人偉然甚著而市兒俚嫗猶能道之自¶
魏晉以下不爲無人而其顯赫不及於前者無左丘¶
明司馬遷之筆以起其文也治平甲辰秋社日書(右/眞)¶
(蹟)¶
　　　唐沈𫝊師游道林嶽麓寺詩(長慶中)¶
右嶽麓寺詩沈傳師撰并書題云酬唐侍御姚貟外¶
而二人之詩不見不知爲何人也獨此詩以字畫傳¶
于世而詩亦自佳傳師書非一體此尤放逸可愛也¶
(右集本)¶
<pb:KR4d0069_SBCK_009-2b>¶
　　　唐崔能神道碑(長慶三年)¶
右崔能神道碑李宗閔撰能弟從書碑云拜御史中¶
丞持節觀察黔中仍賜紫衣金印按唐世無賜金印¶
者官制古今(集本作古/今官制)沿革不同而其名號尚或相¶
襲自漢以來有銀青金紫之號當時所謂青紫者綬¶
也金銀者乃其所佩印章尓綬所以繫印者也後世¶
官不佩印此名虚設矣隋唐以來有隨身魚而青紫¶
爲服色所謂金紫者乃服紫衣而佩金魚爾宗閔謂¶
賜金印者繆也今世自以賜緋銀魚袋賜紫金魚袋¶
結入官銜(集本有/矣字)而(集本作/今有)階至金紫光禄大夫者¶
<pb:KR4d0069_SBCK_009-3a>¶
遂於結銜去賜紫金魚袋皆流俗相承不復討(集本/作訂)¶
正久矣故因宗閔之失并記之治平元年七月二十¶
日書(右眞蹟)¶
　　　唐李徳&KR0073;茅山三像記(寳暦二年)¶
右茅山三像記李徳&KR0073;撰徳&KR0073;自號上清玄都大洞¶
三景弟子上爲九廟聖主次爲七代先靈下爲一切¶
含識敬造老君孔子尹眞人像三軀此固俚巷庸鄙¶
人之所常爲徳&KR0073;爲之有不足恠然以孔子與老君¶
爲伍而又居其下此豈止徳&KR0073;之獨可罪耶今史記¶
載孔子問禮於老&KR2157;(集本作/聃下同)&KR2157;戒孔子去其(集本/作驕)¶
<pb:KR4d0069_SBCK_009-3b>¶
氣多慾而孔子歎其道(集本無/此字)猶龍之語著于(集本/作於)¶
耳目自漢以來學者未有以爲非者豈止徳&KR0073;之罪¶
㢤治平元年八月八日書(右眞蹟)¶
　　　唐李徳&KR0073;平泉草木記(開成五年)¶
(已下三篇同是李衛公撰/故不與别碑歳月爲叙)¶
右平泉草木記李徳&KR0073;撰余嘗讀&KR0017;谷子書見其馳¶
&KR0003;諸侯之國必視其爲人材性賢愚剛柔緩急而因¶
其好惡喜懼憂樂而捭闔之陽開隂塞變化無窮顧¶
天下諸侯無不在其術中者惟不見其所好者不可¶
得而&KR0003;也以此知君子冝慎其所好蓋泊然無欲而¶
<pb:KR4d0069_SBCK_009-4a>¶
禍福不能動其利害不能誘此&KR0017;谷之術所不能爲¶
者聖賢之髙𦤺也其次簡其所欲不溺於所好斯可¶
矣若徳&KR0073;者處冨貴招權利而好竒貪得之心不已¶
至或疲弊精神於草木斯其所以敗也其遺戒有云¶
壞一草一木者非吾子孫此又近乎愚矣(右集本)¶
　　　唐李文饒平泉山居詩(開成五年)¶
讀山居詩見文饒夣寐不忘於平泉而終不得少償¶
其志者人事固多如此也余聞釋子有云岀家是大¶
丈夫事蓋勇決者人之所難也而文饒詩亦云自是¶
功髙臨盡處禍來名滅不由人者誠㢤是言也熈寜¶
<pb:KR4d0069_SBCK_009-4b>¶
壬子正月二十九日書(右眞蹟)¶
　　　唐李徳&KR0073;大孤山賦(㑹昌五年)¶
賛皇文辭甚可愛也其所及禍或責其不能自免然¶
古今聦明賢智之士不能免者多矣豈獨斯人也㢤¶
(右集本)¶
　　　唐大孤山賦(歲月未詳)¶
右字畫頗佳而傷於柔媚世傳墀工小篆此豈其筆¶
耶(一作/也/右見綿本拾遺)¶
　　　唐辨石鐘山記(大和元年)¶
右辨石鐘山記并善權寺詩遊靈巖記附覽三子之¶
<pb:KR4d0069_SBCK_009-5a>¶
文皆有幽人之思蹟其風尚想見其人至於書畫亦¶
皆可喜蓋自唐以前賢傑之士莫不工於字書其殘¶
篇斷稾爲世所寳傳於今者何可勝數彼其事業超¶
然髙爽不當留精於此小藝豈其習俗承流家爲常¶
事抑學者猶有師法而後世媮薄漸趨苟簡久而遂¶
至於廢絶歟今士大夫務以逺自髙忽書爲不足學¶
徃徃僅能執筆而間有以書自名者世亦不甚知爲¶
貴也至於荒林敗塜時得埋没之餘皆前世碌碌無¶
名子然其筆畫有法徃徃今人不及兹甚可歎也石¶
鍾山記字畫在二者間頗爲劣而亦不爲俗態皆忘¶
<pb:KR4d0069_SBCK_009-5b>¶
憂之佳玩也(右眞蹟)¶
　　　唐法華寺詩(大和八年)¶
右法華寺詩唐越州刺史李紳撰其後自序題云大¶
和甲寅歲遊寺刻詩于壁詳自序所言似紳自書然¶
以端州題名較之字體殊不𩔖甲寅大和八年也(右)¶
(集本)¶
　　　唐薛苹唱和詩(大和中)¶
右薛苹唱和詩其間馮宿馮定李紳皆唐顯人靈澈¶
以詩名後世皆人所想見者(集本有而宿尤/有詩名六字)然詩皆¶
不及苹豈唱者得於自然和者牽於強作邪(右眞蹟)¶
<pb:KR4d0069_SBCK_009-6a>¶
　　　唐僧靈澈詩(元和四年)¶
右靈澈詩云相逢盡道休官去林下何曽見一人世¶
俗相傳以爲俚諺慶曆中天章閣待制許元爲江淮¶
發運使因修江岸得斯石於池陽江水中始知爲靈¶
澈詩也澈以詩稱於唐故其與相唱和者皆當時知¶
名之士包侍郎者佶也徐廣州者浩也代宗時爲嶺¶
南節度使(右集本)¶
　　　唐李藏用碑(大和四年)¶
右李藏用碑王源中撰唐玄度書玄度以書自名于¶
一時其筆法柔弱非復前人之體而流俗妄稱借之¶
<pb:KR4d0069_SBCK_009-6b>¶
爾故存之以俟識者(右眞蹟)¶
　　　唐玄度十體書(歲月未詳)¶
右售玄度十體書前本得於蘇氏後本得於李丕緒¶
少卿丕緒長安人名家子喜收碑文二家之本大體¶
則同而文有得失故並存之覽者得以自擇焉(右集)¶
(本)¶
　　　唐鄭澣隂符經序(開成二年)¶
右隂符經序鄭澣撰柳公權書唐世碑碣顔柳二家¶
書最多而筆法徃徃不同雖其意&KR0208;或岀於臨時而¶
模勒鐫刻亦有工拙(集本無此/十八字)公權書髙重碑余特¶
<pb:KR4d0069_SBCK_009-7a>¶
愛模者不失其真而鋒鋩皆在至(集本有/於字)隂符經序¶
則蔡君謨以爲柳書之最精者云善藏筆鋒與余之¶
&KR0003;正相反然君謨書擅當世其論必精故爲誌之治¶
平元年二月六日書(右眞蹟)¶
　　　又(已下七篇同是柳誠懸書或/撰故不與别碑歳月爲叙)¶
余自皇祐中得公權所書隂符經序遂求其經云石¶
已亡矣常意必有藏于人間者求之十餘年莫可得¶
治平三年有鐫工張景儒忽以此遺余家小吏遽録¶
之信乎余所謂物常聚於所好也(右眞蹟)¶
　　　唐山南西道驛路記(開成四年)¶
<pb:KR4d0069_SBCK_009-7b>¶
公權書徃徃以模刻失其真雖然其體骨終在也(右/見)¶
(綿本/拾遺)¶
　　　唐何進滔徳政碑(開成五年)¶
右何進滔徳政碑唐翰林學士承旨兼侍書柳公權¶
撰并書進滔唐書有傳開成五年立其髙數丈制度¶
甚閎偉在今河北都轉運使公𪠘園中(右集本)¶
　　　唐李聽神道碑(開成五年/柳公權書)¶
右李聽神道碑李石撰聽父子爲唐名將其勲業昭¶
彰故以碑考傳少所差異而史家當著其大節其微¶
時所歷官多不書於體冝然惟其自安州刺史遷神¶
<pb:KR4d0069_SBCK_009-8a>¶
武將軍史不冝略而不書者蓋闕也(右集本)¶
　　　唐李石神道碑(㑹昌三年)¶
右李石碑栁公權書余家集録顔栁書尤多惟碑石¶
不完者則其字尤佳非字之然也譬夫金玉埋没於¶
泥滓時時發見其一二則粲然在目特爲可喜尓熈¶
寜三年季夏旣望書(右眞蹟)¶
　　　唐髙重碑(㑹昌四年)¶
右髙重碑元&KR0073;撰栁公權書唐世碑刻顔栁二公書¶
尤多而字體筆畫往往不同雖其意&KR0208;或岀於臨時¶
而亦繫於模勒之工拙然其大法則常在也此碑字¶
<pb:KR4d0069_SBCK_009-8b>¶
畫鋒力俱完故特爲佳矧其墨蹟想冝如何也治平¶
元年正月廿五日書(右眞蹟)¶
　　　唐康約言碑(大中七年)¶
右康約言碑栁公權撰幷書約言宦者爲河東監軍¶
唐自開元以後軄官益濫始有置使之名歷五代迄¶
今多因而不廢世徒知今之使額非古官襲唐舊號¶
而不知皆唐宦者之軄(集本有/也字)約言在大和開成間¶
嘗爲鴻臚禮賔使又爲内外客省使以此見今之使¶
名自樞宻宣徽而下皆唐宦官軄也又以見鴻臚卿¶
寺亦以宦者爲使於其間約言又爲宣徽北院副使¶
<pb:KR4d0069_SBCK_009-9a>¶
又見當時南北院宣徽皆有副使也治平甲辰秋社¶
前一日書(右眞蹟)¶
　　　唐復東林寺碑(大中十一年)¶
右唐湖州觀察使崔黯撰栁公權書東林寺㑹昌中¶
廢之大中&KR0004;黯爲江州刺史而復之黯之文辭甚遒¶
麗可愛而世罕有之(右集本)¶
　　　唐王質神道碑(開成四年)¶
右王質神道碑唐太子賔客劉禹錫撰并書質字華¶
卿王通之後也開成中爲宣歙池等州觀察使(右集本)¶
　　　唐㑹昌投龍文(㑹昌五年)¶
<pb:KR4d0069_SBCK_009-9b>¶
右㑹昌投龍文余修唐本紀至武宗以謂奮然除去¶
浮圖銳矣而躬受道家之籙服藥以求長年以此知¶
其非明智之不惑者特其好惡有所不同尓及得㑹¶
昌投龍文見其自稱承道繼玄昭明三光弟子南嶽¶
炎上眞人則又益以前言爲不繆矣蓋其所自稱號¶
者與夫所謂菩薩戒弟子者亦何以異余嘗謂佛言¶
無生老言不死二者同出於貪信矣㑹昌之政臨事¶
明果有足過人者至其心有所貪則其所爲與庸夫¶
何異治平元年五月五日書(右真蹟)¶
　　　唐俞珣書陳果仁告身并捨宅造寺䟽(大中)¶
<pb:KR4d0069_SBCK_009-10a>¶
(八年)¶
右陳果仁告身并妻軫静縁捨宅造寺䟽附䟽後題¶
云明政二年按隋書&KR0774;帝本紀大業十一年十月東¶
海賊帥李子通擁衆渡淮僣稱楚王建元明政則明¶
政二年乃大業十二年也唐髙祖實録武徳二年四¶
月隋禦衛將軍陳稜以江都降即以稜爲緫管九月¶
李子通敗稜䧟江都國號呉建元明政則明政二年¶
是武徳三年矣二&KR0003;不同如此吕夏卿爲余言若以¶
大業十二年爲子通僣號之二年則江都方亂&KR0774;帝¶
安得南幸而唐實録陳稜事可據則明政二年當爲¶
<pb:KR4d0069_SBCK_009-10b>¶
武徳三年也隋書繆矣果仁終始事迹不顯略見於¶
隋書云唐&KR0004;爲隋太僕丞元祐將&KR0774;帝巳遇弑沈法¶
興果仁共殺祐起兵據江表法興自稱緫管大司馬¶
録尚書事承制置百官以果仁爲司徒其事止見此¶
爾開元中僧徳宣爲果仁記捨宅造寺載其世家頗¶
詳而其功閥官爵歲月多繆徳宣言中毒以死而宅¶
䟽言見屠戮當以宅䟽爲是徳宣文辭不足録獨採¶
其世次事蹟終始著之俾覽者覈其真僞而少益於¶
廣聞&KR0774;帝本紀髙祖實録皆唐&KR0004;人所撰而不同如¶
此何㢤(右集本)¶
<pb:KR4d0069_SBCK_009-11a>¶
　　　售圭峯禪師碑(大中九年)¶
右圭峯禪師碑唐相裴休撰并書其文辭事迹無足¶
採而其字法世所重也故録之云(右集本)¶
　　　唐濠州勸民栽桑勑碑(大中十年)¶
余得劉莒修兖州文宣王廟碑見大中時中書門下¶
牒又得此碑見大中時勑乃知平章事非署勑之官¶
今世止見中書門下牒便呼爲勑惟告身之制僅存¶
焉(右集本)¶
　　　唐閩遷新社記(歲月見本文)¶
右閩遷新社記唐濮陽宁撰其辭云大中十年夏六¶
<pb:KR4d0069_SBCK_009-11b>¶
月關西公命遷社于州坤(或作/城)凡築四壇壇社稷其¶
廣倍丈有五尺其髙倍尺有五寸主以石壇風師廣¶
丈有五尺髙尺有五寸壇雨師廣丈而髙尺云文字¶
古雅甚可愛嗚呼唐之禮樂盛矣其遺文有足采焉¶
州縣社稷有主見于此記蓋大中時其禮猶在也按¶
唐書楊發自蘇州刺史爲福建觀察使至大中十二¶
年遷嶺南節度以歲月推之關西公者楊發也(右集本)¶
　　　又¶
唐時州縣社稷有主獨此碑見之開元定禮至大中¶
時猶僅存也禮樂廢壞乆矣故録此記以著之(右眞蹟)¶
<pb:KR4d0069_SBCK_009-12a>¶
　　　唐令狐楚登白樓賦(咸通二年)¶
右登白樓賦令狐楚撰白樓在河中至楚子綯爲河¶
中節度使乃刻於石綯父子爲唐顯人仍世宰相而¶
楚尤以文章見稱世傳綯爲文喜以語簡爲工常飯¶
僧僧判齋綯於佛前跪爐諦聽而僧倡言曰令狐綯¶
設齋佛知蓋以此譏其好簡楚之此賦文無他意而¶
至千有六百餘言何其繁也其父子之性相反如此¶
信乎堯朱之善惡異也(右集本)¶
　　　唐百巖大師懷暉碑(歲月未詳)¶
右百巖大師懷暉碑權徳輿撰文鄭餘慶書歸登篆¶
<pb:KR4d0069_SBCK_009-12b>¶
額又有别碑令狐楚撰文鄭絪書懷暉者吾不知爲¶
何人而彼五君者皆唐世名臣其喜爲之傳道如此¶
欲使愚庸之人不信不惑其可得乎民之無知惟上¶
所好惡是從是以君子之所愼者在乎所學楚之文¶
曰大師泥洹茶毗之六年余以門下侍郎平章事攝¶
太尉泥洹茶毗是何等語宰相坐廟堂之上而口爲¶
斯言(集本有/邪字)臯夔稷契居堯舜之朝其語言尚書載¶
之矣異乎此也治平元年七月十三日雨中書(右真蹟)¶
　　　唐孔府君神道碑(咸通十二年)¶
右孔岑父碑鄭絪撰栁知微書其碑云有子五人載¶
<pb:KR4d0069_SBCK_009-13a>¶
戣戡戢戵按新唐書宰相世系表岑父六子戵之下¶
又有威表據孔氏譜譜其家所藏碑文鄭絪撰絪自¶
言與孔氏有世舊作碑文時戣等尚在然則譜與碑¶
文皆不應有失而不同者何也余所集録與史傳不¶
同者多其功過難以碑碣爲正者銘誌所稱有襃有¶
諱疑其不實至於世繫子孫官封名字無情増損故¶
毎據碑以正史惟岑父碑文及其家譜二者皆爲可¶
據故並存之以俟來者治平元年三月廿二日侍上¶
御崇政踈決繫囚退遂家居謝客因書(右眞蹟)¶
　　　唐白敏中碑(咸通三年)¶
<pb:KR4d0069_SBCK_009-13b>¶
右白敏中碑畢諴撰其事與唐書列傳多同而傳載¶
敏中由李徳&KR0073;薦進以𫉬用及徳&KR0073;貶抵之甚力以¶
此爲甚惡而碑云㑹昌中徳&KR0073;起刑獄䧟五宰相竄¶
之嶺外公承是之後一年寃者皆復其位以此爲能¶
其爲毀譽難信蓋如此故余於碑誌惟取其世次官¶
壽郷里爲正至於功過善惡未嘗爲據者以此也碑¶
又言桑道茂事云桑道慕不知孰是治平元年七月¶
二十日(右眞蹟)¶
　　　唐于僧翰尊勝經(咸通五年)¶
右尊勝經于僧翰書僧翰筆畫雖遒勁然失分𨽻之¶
<pb:KR4d0069_SBCK_009-14a>¶
法逺矣所以録者亦自成一家而爲流俗所貴故聊¶
著(集本/作述)之庶知博采之不遺爾(右真蹟)¶
　　　唐張將軍新廟記(龍紀元年)¶
右張將軍新廟記李巨川撰唐彦謙書張魯事史傳¶
詳矣巨川文辭匪工所録者彦謙書爾彦謙書頗知¶
名於世故畧存其筆蹟也(右集本)¶
　　　唐王重榮徳政碑(中和四年同是/唐彦謙書附此)¶
右王重榮徳政碑歸仁澤撰唐彦謙書重榮當唐之¶
末再逐其帥遂據河中雖破黄巢平朱玫之叛有功¶
於一時而阻兵召亂爲唐患者多矣碑文辭非工而¶
<pb:KR4d0069_SBCK_009-14b>¶
事實無可采所以録者俾世知求名莫如自修善譽¶
不䏻掩惡也考重榮之碑豈不欲垂羙名於千載而¶
其惡終暴於(集本/作于)後世者毀譽善惡不可誣故也彦¶
謙以詩知名而詩鄙俚字畫不甚工皆非余所取也¶
治平元年清明前一日書(右眞蹟)¶
　　　唐磻(集本/作盤)溪廟記(咸通二年)¶
右磻溪廟記張翔撰髙駢書駢爲將嘗立戰功威恵¶
著於蠻蜀筆研固非其所事然書雖非工字亦不俗¶
蓋其明爽豪儁終異庸人至其惑妖人吕用之諸葛¶
殷等信其左道以冀長年乃&KR0016;木鶴而習凌虚僊去¶
<pb:KR4d0069_SBCK_009-15a>¶
之𫝑此至愚一品皆知爲可𥬇而駢爲之惟恐不至¶
者何㢤蓋其貪心已動(集本/作薫)於内故邪&KR0003;可誘於外¶
内貪外誘則其何所(集本増有/而二字)不爲㢤(右眞蹟)¶
　　　唐梁公儒碑(天祐中)¶
右梁公儒碑于廣撰王&KR0003;書公儒者世爲成徳軍將¶
公儒當王鎔時爲冀州刺史以卒其碑首題云唐故¶
成徳軍内中門樞宻使特進檢校太保使持節冀州¶
諸軍事冀州刺史團練守捉等使軍噐作坊使其餘¶
所領事軄甚多皆當時方鎮常事不足書惟樞宻使¶
唐之末年内官之軄其後方鎮遂亦僣置於此見之¶
<pb:KR4d0069_SBCK_009-15b>¶
軍噐作坊五代之際號内諸司使皆朝廷官然不見¶
其始置(集本有/之字)時而今見於此豈方鎮之軄朝廷因¶
而用之耶將方鎮之盛亦僣置也公儒事迹無所取¶
特以此録之治平元年五月十八日書(右眞蹟)¶
　　　唐花林宴别記(歲月未詳)¶
右花林宴别記唐竇常撰花林寺在滁州全椒縣余¶
在滁陽遣推官陳詵以事至縣見寺旁石澗岸土崩¶
岀石崖𨼆𨼆有字亟命模得之(右集本)¶
　　　唐陽武復縣記(貞元十九年)¶
唐衢文世罕傳者余家集録千卷唐賢之文十居七¶
<pb:KR4d0069_SBCK_009-16a>¶
八而衢文秪𫉬此尓然其氣格不俗亦足佳也(右真蹟)¶
　　　唐崔敬嗣碑(景龍二年)¶
右唐崔敬嗣碑胡皓撰郭謙光書崔氏爲唐名族而¶
敬嗣不顯皓爲昭文館學士然亦無聞(三字集/本作觀)其事¶
實文辭皆不足多采而余録之者以謙光書也其字¶
畫筆法不減韓蔡李史四家而名獨不著此余屢以¶
爲歎也治平元年七月三十日(右真蹟)¶
　　　唐&KR0243;州陁羅尼經幢(歲月未詳)¶
右陁羅尼經幢今在潤州寳墨亭中唐雲陽野夫王¶
奐之書字畫頗爲世俗所重故録之以備廣採(右集本)¶
<pb:KR4d0069_SBCK_009-16b>¶
　　　唐夔州都督府記(㑹昌五年)¶
余嘗謂唐世人人工書故其名堙没者不可勝數毎¶
與君謨嘆息于斯也如貝靈該繆師愈今人尚不知¶
其姓名况其書乎余以集録之博僅各得其一爾(右/見)¶
(綿本/拾遺)¶
　　　唐鄭權碑(寳曆二年)¶
右姚向書筆力精勁雖唐人工於書者多而及此者¶
亦少惜其不傳於世而今人莫有知者惟余以集録¶
之博得此而已熈寜辛亥孟夏清心堂書(右見綿/本拾遺)¶
　　　唐王蘂詩(沈𫝊師李德&KR0073;唱和/歲月未詳/見綿本/拾遺)¶
<pb:KR4d0069_SBCK_009-17a>¶
惠泉在今荆門軍余貶夷陵道荆門裴回泉上得二¶
子之詩佳其詞翰遂録之逮今蓋三十年矣嘉祐八¶
年十一月二十日書¶
　　　唐人書楊公史傳記(歳月未詳)¶
右楊公史傳記文字訛缺原作者之意所以刻之金¶
石者欲爲公不朽計也碑無年月不知何時然其字¶
畫之法廼唐人所書爾今&KR0138;㡬時而磨滅若此然則¶
金石果能傳不朽邪楊公之所以不朽者(八字集本/作楊公者)¶
(震也其所/不朽者)果待金石之傳邪凡物有形必有終弊自¶
古聖賢之傳也非皆託於物固能無窮也廼知爲善¶
<pb:KR4d0069_SBCK_009-17b>¶
之堅堅於金石也(集本無/也字)嘉祐八年十一月廿日書¶
(右眞蹟)¶
　　　唐放生池碑(天寳十年)¶
右放生池碑不著書撰人名氏放生池唐世處處有¶
之王者仁澤及於草木昆蟲使一物必遂其生而不¶
爲&KR0059;恵也惟天地生萬物所以資於人(集本有/也字)然代¶
天而治物者常爲之節使其足用而取之不過故(集/本)¶
(作/萬)物得遂其生而不夭三代之政如斯而巳易大傳¶
曰庖犧氏之王也能通神明之徳以𩔖萬物之情作¶
結繩而爲網&KR0328;以佃以漁蓋言其始教民取物資生¶
<pb:KR4d0069_SBCK_009-18a>¶
而爲萬世之利此所以爲聖人也浮圖氏之&KR0003;乃謂¶
殺物者有罪而放生者得福苟如其言則庖犧氏遂¶
爲(集本有人間/之聖人五字)地下之罪人矣治平元年八月十日¶
書(右眞蹟)¶
集古録跋尾卷第九¶
絳守居園池記(元第/八十)¶
張九齡碑(元分作/上下卷)¶
<pb:KR4d0069_SBCK_009-18b>¶
卷上(第三/百六)徐浩結銜云廣州刺史持節充嶺南節度¶
當云廣州刺史(豫章石本卷末/有此二十二字)¶
卷下(第三/百七)同異(一作/異同)¶
唐田布碑(元第八百/四十二)¶
道林嶽麓詩(元第一百/一十六)¶
崔能神道碑(元第八百/八十三)官不(一無/官字)¶
茅山三像記(元第九/百九十)老君(一作/子)¶
平泉草木記(元第五百/三十九)無窮(此下一/有故字)其利(一無/其字)其次¶
(一作/然則)可矣(二字上一/有亦字)有云(一無/有字)非吾(一作/其)治平元年¶
七月二十四日中書東㕔後閣書(一有此/十七字)¶
<pb:KR4d0069_SBCK_009-19a>¶
　又别本¶
　右平泉山居草木記李徳&KR0073;撰余嘗讀&KR0017;谷子書¶
　見其馳&KR0003;諸侯之國常視其人賢愚材性剛柔緩¶
急而因其好惡喜懼憂樂而捭闔之陽開隂閉變¶
　化無窮顧天下諸侯無不在其術中者惟不見其¶
　所好者不可得而&KR0003;也以此知君子冝愼其所好¶
　泊然無欲而禍福不䏻動利害不&KR0014;誘此&KR0017;谷之¶
術所不&KR0014;爲者也是聖賢之所難也¶
平泉山居詩(元附五百/三十九)¶
大孤山賦(元第二百/一十九)¶
<pb:KR4d0069_SBCK_009-19b>¶
辨石鍾山記(元第三/百二)見其(此下一/有爲字)以逺(此下一/有業字)前世¶
(一作/當世)治平元年二月六日書(一有此/九字)¶
法華寺詩(元第一/百七)¶
薛苹唱和詩(元第三百/一十四)其間(一無此/二字)名後世(一無/後字)和¶
者(二字上一/有而字)¶
靈澈詩(元第一/百八)相唱和者(四字一/作遊)郎者(一無/者字)州者(一/無)¶
(者/字)代宗(二字上一/有浩字)¶
李藏用碑(元第三/百七十)¶
唐玄度十體書(元第四百/八十四)文有(一作/互有)嘉祐癸卯七月¶
二十五書(一有此/十一字)¶
<pb:KR4d0069_SBCK_009-20a>¶
(元第二百/九十九)¶
　　　　　驛路記(元第一百/二十七)¶
　　　　　政碑(元第二十二/至二十七)¶
李　神道碑(元第七百/一十七)治平元年七月三十日書(一/有)¶
(此十/字)¶
李石神道碑(元第四百/一十三)¶
髙重碑(元第二百/八十九)¶
康約言碑(元第八百/二十五)¶
復東林寺碑(元第三/十八)¶
王質神道碑(元無/卷第)¶
<pb:KR4d0069_SBCK_009-20b>¶
㑹昌投龍文(元第六百/五十七)¶
陳果仁告身并捨宅造寺䟽(元第五百/八十七)¶
子通(爲一/作乃)終始(一無此/二字)沈法興(此下一/有與字)嘉祐八年歲¶
在癸卯八月十一日書(一有此/十四字)¶
圭峯禪師碑(元第六/十九)¶
濠州勸民栽桑敕碑(元第一百/七十二)¶
　又别本(一作勸/農碑)¶
　皇祐元年春余自揚移潁舟過濠梁得此碑於今¶
　樞宻使張公昪唐之制敕之文今不復見盖官失¶
　其軄乆矣此大中時敕也尚可見其遺制焉¶
<pb:KR4d0069_SBCK_009-21a>¶
閩遷新社記(五第五/十五)¶
登白樓賦(元第九百/四十五)好簡(此下一/有也字)治平元年八月八¶
日祈晴于太社晨歸遂書(一有此/十七字)¶
百巖大師碑(元第九百/二十八)¶
孔府君神道碑(元第四百/六十三)世繫(一作/系)¶
白敏中碑(元第六百/六十六)廌進(一作/薦進)十日(此下一/有書字)¶
于僧翰尊勝經(元第三/百十三)¶
張將軍新廟記(元第一百/五十四)書頗知名(書一/作詩)¶
王重榮碑(元第四/百十六)¶
磻溪廟記(元第九百/三十五)凌虚(一作/雲)治平元年中秋日書¶
<pb:KR4d0069_SBCK_009-21b>¶
(一有此/八字)¶
梁公儒碑(元第七百/三十七)¶
花林宴别記(元無/卷第)¶
陽武復縣記(元第九百/四十九)¶
崔敬嗣碑(元第七百/四十二)¶
陁羅尼經幢(元無/卷第)今在(一作/在今)¶
夔州都督府記(元第七百/二十四)堙没(一作/埋没)于斯(一作/於斯)¶
鄭權碑(元第六百/六十八)¶
玉蘂詩(元第一百六十九恵泉詩附一/作沈傳師字文鼎蒙泉詩附)¶
楊　史傳記(元第一/百七十)年月(此下一/有日字)非皆(一作/皆不)二十(此/下)¶
<pb:KR4d0069_SBCK_009-22a>¶
(一有/八字)¶
放生池碑(元第九/百五)能通(一作/以通)¶
<pb:KR4d0069_SBCK_009-22b>¶
