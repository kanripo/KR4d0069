# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:08.208683
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0353-008歐阳文忠公文集内制集-卷第八.
<pb:KR4d0069_SBCK_008-1a>¶
内制集卷第八　歐陽文忠公集八十九¶
　　　乾元節謝内中露香表(嘉祐五年五/月二十六日)¶
伏以清穹眷佑皇緒丕隆方陽月之正時屬誕辰而¶
著節仰瞻霄極薦此芬馨冀膺敷&KR0236;之祥永保延鴻¶
之慶¶
　　　乾元節謝内中真宗皇帝表(同日)¶
伏以佳名著節載誕紀辰永惟涼眇之躬&KR0023;荷顯休¶
之業動遵聖訓期保慶基&KR0502;惕之懷孝思罔極¶
　　　乾元節謝内中章獻明肅皇太后章懿皇太¶
　　　后章恵皇太后表(同日)¶
<pb:KR4d0069_SBCK_008-1b>¶
伏以天陽正候壽節紀時深惟載育之恩緬慕至慈¶
之德敢忘翼勵期保延鴻¶
　　　賜樞宻副使右諫議大夫張昪乞解罷第一¶
　　　表不允批答(正月二十九日)¶
省表具之朕惟一二左右之臣出納樞機之命必有¶
同德為時老成卿質厚器閎材優識敏風力甚勁晚¶
而不衰議論有稽言而必中朕&KR0001;體貌民之具瞻豈¶
宜退徇謙沖自厭繁務盡瘁事國矧惟素懷推心仰¶
成當體予意所乞宜不允¶
　　　除文彦博易鎮判大名府制(二月十五日)¶
<pb:KR4d0069_SBCK_008-2a>¶
門下朕惟&KR0005;相之崇資是爲文武之極選隆其名器¶
所以重朝廷列于蕃宣所以屏王室矧乃居留之任¶
必屬老成之人爰擇剛辰敷告有位具官文彦博器¶
閎而厚識粹而明學得其方通古今而知要才周扵¶
物適大小以惟宜自奮發於聲猷早更&KR0045;扵中外居¶
則參禆乎國論出則宣暢乎皇威兩踐台司首當柄¶
用賢愚式序舉百職以咸修綱紀甚明賛萬機而至¶
悉自(一無/此字)懇避鈞衡之任出司管鑰之嚴逮此逾時¶
蔚然休問眷言&KR0022;哲實簡予&KR0168;是用更其擁節之榮¶
委以引京之重勁兵所宿實資總制之權雅俗惟淳¶
<pb:KR4d0069_SBCK_008-2b>¶
兼頼撫綏之政扵戲與國同體是謂股肱之良惟民¶
具瞻方隆師尹之望顧我舊德豈煩訓辭徃其欽哉¶
祗服休命可特授依前檢校太師同中書門下平章¶
事潞國公行陜州大都督府長史充保平軍節度使¶
判大名府兼北京留守司事充大名府路安撫使加¶
食邑七百戸食實封五百戸功臣散官勲封如故仍¶
放謝辭發赴本任主者施行¶
　　　除李昭亮檢校太保判定州制(二月十五日)¶
門下嚴師律以宣威是爲&KR0005;率之事謀王體而坐論¶
必屬廊廟之臣惟二柄之是兼蓋一時之首選顧於¶
<pb:KR4d0069_SBCK_008-3a>¶
&KR0009;任宜副&KR0029;毗爰告外庭式&KR0045;休命具官李昭亮資¶
質純厚器識通明世有勲庸蔚爲舊德家傳韜畧濟¶
以美材爰自壯齡早膺奨擢訓齊士伍號令信扵恩¶
威宿衞朝廷勤勞著扵夙夜屢&KR0013;蕃宣之&KR0009;實資鎭¶
撫之才惟留鑰之别都乃宿兵之重地歲時滋乆譽¶
望益嘉眷言中山還爾舊治是用易以&KR0005;旄之寵増¶
其帝傅之崇於戲宣國威靈用綏寧扵邊鄙求民疾¶
苦以班布扵敎條俾無北顧之憂惟我老成之&KR0029;徃¶
踐厥位時惟欽哉可特授檢校太傅依前同中書門¶
下平章事行兖州大都督府長史充泰寧軍節度使¶
<pb:KR4d0069_SBCK_008-3b>¶
充定州路都部署兼安撫使判定州加食邑七百户¶
食實封三百戸功臣散官勲封如故仍放謝辭發赴¶
本任主者施行¶
　　　除李端懿寜逺軍節度使知澶州制(同日)¶
門下至治之時常不忘扵武備用兵之要在先擇扵¶
&KR0005;臣禮樂詩書必資於學智信嚴勇又兼以仁是惟¶
難才豈不慎選用諏(一作/擇)剛日敷告外庭具官李端¶
懿器質宏深資識敏茂地聮近戚無富貴之驕世濟¶
美材躬儒素之行粤從壯歲綽有令名學問足以與¶
謀忠信可以事上而能克勵名節靡皇宴安每思報¶
<pb:KR4d0069_SBCK_008-4a>¶
國以有爲嘗請治民而自効北州之政稱最東土之¶
人甚思惟留務之是居顧歷時而頗乆俾加襃進爰¶
考僉同是用寵以節旄委之蕃翰於戲爲政而先無¶
擾所以靖民除戎以戒不虞是宜有素繄乃通明之¶
畧副予柬任之懷徃惟欽哉膺此休渥可特授依前¶
檢校刑部尚書充寧逺軍節度使知澶州加食邑七¶
百户食實封二百户散官勲封如故主者施行¶
　　　賜禮部侍郎參知政事曽公亮乞罷不允詔¶
(二月十八日)¶
卿以敏識精學參賛萬務儁德茂行表儀百僚而思¶
<pb:KR4d0069_SBCK_008-4b>¶
慮之勞偶嬰疾恙藥石之効聞比康平嘉謀話言日¶
以虚佇封章屢上引避甚堅豈未體於眷懷而每煩¶
扵&KR0271;諭宜專輔飬以副&KR0029;毗所乞冝不允¶
　　　賜新除寧逺軍節度使李端懿讓恩命第二¶
　　　表不允㫁来章批答口宣(同日)¶
卿聮國懿戚惟時美材乆居留使之權俾委&KR0005;旄之¶
任載嘉沖挹思避寵榮冝體眷懷無煩牢讓¶
　　　閤門賜新除寜逺軍節度使知澶州李端懿¶
　　　吿&KR0217;口宣(同日)¶
卿地胄聮華資材甚茂早膺器使頗著聲猷俾進總¶
<pb:KR4d0069_SBCK_008-5a>¶
扵中權式増榮於戚里&KR0001;冝祗服以體眷懷¶
　　　賜新除工部尚書知秦州張方平陳讓不允¶
　　　詔(三月十六日)¶
卿識茂器閎智優學博施扵有用謂靡不宜乃眷西¶
陲最爲重地惟撫綏備禦之任必通明敏給之才予¶
難其人扵爾爲得委遇之意則惟其勤避讓之誠夫¶
何于再勉祗其徃當體朕懷¶
　　　賜樞宻副使尚書禮部侍郎程戡乞退休第¶
　　　三表不允批答(三月十六日)¶
省表具之朕惟朝廷之體廣大材賢(一作/賢材)之士衆多¶
<pb:KR4d0069_SBCK_008-5b>¶
必有耆哲之臣以爲時望之重卿早&KR0013;奨擢藹然聲¶
猷叅聮鈞輔之崇恊賛樞機之要履躬之懿乆見扵¶
純誠事上之忠志期扵盡瘁顧方深於毗頼而懇避¶
扵寵榮封章&KR0071;来敦諭亦至引年以禮雖嘉止足之¶
賢優老虚懷未忘眷遇之意徃安厥位宜體予&KR0168;&KR0001;¶
乞宜不允¶
　　　大相國寺大殿上&KR0271;啓爲民祈福道&KR0163;齋文¶
(五月三日)¶
伏以南薫&KR0013;物方兹長育之明西覺稱雄允頼慈仁¶
之濟俾延淨侶䖍啓法筵冀迎百善之祥普洽萬生¶
<pb:KR4d0069_SBCK_008-6a>¶
之衆¶
　　　賜宰臣富弼第二表乞退不允批答(五月十/五日)¶
省表具之卿事君一心憂國百慮簡拔寒俊而多得¶
遺才慎重賞刑而惟恐過舉蔚然德業方厚&KR0029;毗而¶
綱憲之司異同興論或事非大體或言渉難明因其¶
捃摭扵至微益見始終之無過雖&KR0271;廣言路務在兼¶
容而進退大臣豈當縁此&KR0001;宜篤卿自信之志成朕¶
不惑之明渙然無疑来復厥位所乞宜不允¶
　　　賜宰臣富弼乞退第四表不允㫁来章手詔¶
(五月二十四日)¶
<pb:KR4d0069_SBCK_008-6b>¶
省四上表已解機務事具悉朕力排讒構之言兼採¶
搢紳之望委卿以重任待之以不疑惟致治之至難¶
方同心而共濟勉以無怠庶幾有成而執法之臣以¶
言爲職議旣不一理難必從遂其好勝之私因扵積¶
忿而發事縁藹(一作/曖)昧語渉中傷遽罷憲司以&KR0474;群¶
惑雖朕之不明不敏旣能爲卿而辨之而卿亦何嫌¶
何疑遂&KR0005;去朕而不顧避辭巳確敦諭亦勤其體予¶
懷復安爾位使天下曉然知朕任賢而勿貳也&KR0001;乞¶
宜不允仍㫁来章付富弼¶
　　　賜樞宻副使張昪生日詔(一作口宣五/月十九日)¶
<pb:KR4d0069_SBCK_008-7a>¶
卿以業履之清優任樞機之宻勿余&KR0001;礼遇時之具¶
瞻爰屇誕辰俾加慶賜¶
　　　賜荆湖北路救濟飢民知州奨諭&KR0217;書(五月)¶
(二十七日)¶
夫修人事所以禦天災安吾民豈不在良吏爾學優¶
從政職任治人因凶歲之疫飢體詔書之隱惻旣免¶
罹扵殍饉仍不夭扵札瘥再惟敏事之材深得䘏荒¶
之禮第課来上予心所嘉宜有襃章以旌善績¶
　　　賜河陽三城節度使同中書門下平章事文¶
　　　彦將進奉謝祫享加恩詔(六月十七日)¶
<pb:KR4d0069_SBCK_008-7b>¶
詩云君子&KR0022;之基記曰大臣民之表予所寵異禮宜¶
優隆乃因祭福之均恩首效駿良而来獻載惟誠恪¶
深用歎嘉¶
　　　賜定國軍節度使知并州梁適進奉謝恩馬¶
　　　詔(六月十七日)¶
大鹵之雄中權爲重時有舊老柬于予&KR0168;寵之旄&KR0207;¶
之榮委以蕃宣之&KR0009;效駿良而来獻&KR0005;誠慤之甚勤¶
省覽已還歎嘉&KR0154;已¶
　　　賜觀文殿大學士知定州龐籍進奉謝恩馬¶
　　　詔(六月十七日)¶
<pb:KR4d0069_SBCK_008-8a>¶
書殿之職號爲清優舊德之臣&KR0001;宜寵異乃求駿足¶
以副勤誠曽非貴物之心實體事君之節省閱于再¶
歎奨不忘¶
　　　賜䖍州觀察使定州路副都部署劉渙進奉¶
　　　謝恩馬詔(同日)¶
國家慎&KR0223;材武委之事權優其寵榮&KR0001;以責効厚其¶
頒予所以飬㢘乃因物以逹誠見事上之惟恪省閱¶
于再歎嘉不忘¶
　　　賜定國軍節度使梁適進奉謝恩馬詔¶
卿惟時舊德爲國&KR0005;臣推恩典以旣優俾家庭之増¶
<pb:KR4d0069_SBCK_008-8b>¶
寵乃輸良貢以効誠勤省閱以還歎嘉彌切¶
　　　賜外任臣寮進奉賀祫享禮畢&KR0217;書(六月十/七日)¶
朕以孟冬&KR0114;吉大祭伸䖍惟熈事之旣成實庶&KR0022;之¶
共慶載披来貢深見輸忠省閱以還歎嘉良切¶
　　　賜翰林學士尚書兵部貟外郎知制誥吴奎¶
　　　乞知青州不允詔(七月二十一日)¶
卿強學博覽足以通古今嘉謀讜言足以承顧問朝¶
夕獻納余有望焉矧方委之劇煩嬰以事任懋乃賢¶
業宜有施扵朝廷奮乎壯猷豈暇便扵郷里其安爾¶
職深體眷懷¶
<pb:KR4d0069_SBCK_008-9a>¶
　　　賜新除宣徽南院使檢校太保鄜延路馬歩¶
　　　軍都部署經畧安撫使判延州程戡讓恩命¶
　　　苐一表不允㫁来章批答(八月八日)¶
省表具之廼者卿數上封章懇辭樞要兼引年而爲¶
請思還政以自頥眷惟耆舊之英誠乆劇繁之任俾¶
増書殿之職仍參講席之聮是曰清優豈忘顧遇而¶
進見之際聦明未衰廼遷使領之華徃重邊陲之&KR0009;¶
予意&KR0001;屬僉言允諧雖沖尚之可嘉惟成命之難止¶
所讓冝不允仍㫁来章¶
　　　賜知建昌軍楊儀進奉銀珠稻米&KR0217;書(八月)¶
<pb:KR4d0069_SBCK_008-9b>¶
(十六日)¶
勸力農而務本惟汝之官登嘉榖以告豐乃時之瑞¶
粲然良實来効貢囊載惟修職之勤式緩憂民之意¶
省閱于再歎尚不忘¶
　　　賜右諫議大夫知梓州吕居簡進奉乾元節¶
　　　無量夀佛一㡠&KR0217;書(同日)¶
壽觴紀節罄率土以均歡妙像有儀獻無疆之善祝¶
嘉乃愛君之意見扵事上之恭省閱以還歎嘉良切¶
　　　賜新除翰林學士依前禮部郎中知制誥權¶
　　　知&KR0271;封府蔡襄上表乞依舊知泉州不允詔¶
<pb:KR4d0069_SBCK_008-10a>¶
(八月十五日)¶
卿學通古今足以備獻納政適寛猛足以臨劇煩而¶
得材之難顧常勞扵&KR0223;任矧居外兹乆寧自逸扵便¶
安是宜勉旃来服新命綽有餘力夫何微疾之辭居¶
然寵名固爲榮飬之樂其毋必讓當體至懷¶
　　　賜屯田貟外郎王公衮奨諭&KR0217;書¶
嚮者長人之官備盗不謹害我命吏驚兹逺民汝扵¶
斯時能奮厥効督捕甚急饋餉有方致兹兇徒卒就¶
擒戮第功来上覆實不虚載嘉勤勞深用襃歎¶
　　　東太一宫立冬祝文(九月二十四日)¶
<pb:KR4d0069_SBCK_008-10b>¶
四時適序萬物堅藏嘉歲事之有成繄神休之是頼¶
承兹靈貺報以吉蠲惟冀享誠益敷多祐¶
　　　延福宫性智殿&KR0271;啓皇后生辰道&KR0163;齋文(同/日)¶
伏以坤德流徽式臨扵誕日貝文宣妙恭仰扵巨慈¶
載嚴袐邃之庭駢集清修之侶冀資壽福時啓靈&KR0163;¶
伏願毫相分光法雲假䕃憑兹勝利永保遐齡¶
　　　延福宫性智殿&KR0271;啓皇后生辰道&KR0163;宻詞(九/月)¶
(二十六日)¶
伏以寒律正時適臨扵良月曽沙誕慶爰紀扵嘉辰¶
夙清袐殿之嚴並集祇園之侶冀因勝利延&KR0236;禧(一/作)¶
<pb:KR4d0069_SBCK_008-11a>¶
(休)祥永輔坤儀益隆壽祝¶
　　　故贈濮王&KR0098;讓十月九日坼櫕&KR0021;文(同日)¶
日月惟吉山川旣佳啓兹櫕塗徃即襄事顧歆薄奠¶
冝體哀悰¶
　　　故贈濮王&KR0098;讓十月十八日起靈&KR0021;文(同日)¶
儀物旣備川塗甚夷徃即佳城&KR0114;兹吉日靈其顧享¶
副此哀懷¶
　　　故贈濮王&KR0098;讓十月三十日下事&KR0021;文(同日)¶
惟靈禀德甚茂享年不遐余心&KR0001;哀䘏典斯備徃即¶
安宅享兹克誠¶
<pb:KR4d0069_SBCK_008-11b>¶
　　　撫問護葬使向傳式詔(同日)¶
葬之爲禮古所重焉方&KR0005;事以在塗顧勞心扵祗役¶
眷頼之意不忘于懷¶
　　　撫問西京并汝州路祔葬隨護宗懿巳下&KR0217;¶
　　　書(同日)¶
日月惟吉川塗匪遐顧襄事之有期嘉送終之盡禮¶
勞勤備至眷矚良深¶
　　　撫問尚宫沈氏&KR0217;書(同日)¶
輀旌就道霜露戒時載惟&KR0005;護之勞無怠祗勤之意¶
　　　撫問西京并汝州路管勾修墳并沿路廵檢¶
<pb:KR4d0069_SBCK_008-12a>¶
　　　道路及管勾一行靈轝程頓排辦等朝臣使¶
　　　臣内臣等&KR0217;書¶
&KR0114;吉趨時送終備物顧風霜之方厲念事役之爲勞¶
　　　賜宰臣富弼上第一表乞解罷機務不允批¶
　　　答¶
省表具之夫宰相之事非可以歳月考而一二數也¶
其在朝廷&KR0223;賢任能而各得其職下俾民俗遷善逺¶
罪而不知其然至扵法度修紀綱正然後相與慎守¶
而安行之以臻于治此朕&KR0001;以虚心一意日有望扵¶
卿者也今事有緒而卿辭焉豈朕德之不明&KR0005;顧時¶
<pb:KR4d0069_SBCK_008-12b>¶
之不可中道而止夫何謂哉俾予&KR0023;用材不盡之譏¶
而卿渉苟安自便之計予&KR0001;不取卿其勉焉所乞宜¶
不允¶
　　　賜宰臣富弼上第三表乞解罷機務不允㫁¶
　　　来章批答¶
省表具之卿博通古今之學深逵治亂之原德業之¶
隆名&KR0091;甚盛朕方虚已而任不愧知人之明而自秉¶
鈞衡宣勞夙夜惟是小大之政損益施設惟卿之爲¶
罰罪賞功進退能否惟卿之&KR0234;時有異論豈無多言¶
一切屏之惟卿之信若乃恭已南面庶幾輔予享其¶
<pb:KR4d0069_SBCK_008-13a>¶
成功登于至治亦惟卿之圖其三者人君之&KR0001;難予¶
罔敢忽其一者在卿之不止庶克有成而無名屢辭¶
實&KR0001;難諭卿其體兹至意究乃素懷所乞宜不允仍¶
㫁来章¶
内制集卷第八¶
<pb:KR4d0069_SBCK_008-13b>¶
除文彦博判大名府制自懇避(一作而/自懇避)¶
賜李端懿讓恩命不允口宣俾委(一作/俾建)¶
大相國寺爲民祈福道&KR0163;齋文之明(一作/之時)¶
賜富弼乞退㫁来章手詔議旣不一(一作議/旣不當)¶
賜湖北救濟飢民知州奨諭&KR0217;書以禦(一作/以銷)¶
#+PROPERTY: JUAN 8
#+PROPERTY: FILE SB04n0355-008歐阳文忠公文集外集-卷第八.
<pb:KR4d0069_SBCK_008-1a>¶
外集卷第八　歐陽文忠公集五十八¶
　　古賦(雜文五首附)¶
　　　紅鸚鵡賦(并序)¶
聖俞作紅鸚鵡賦以謂禽鳥之性宜適於山林今兹¶
鸚徒事言語文章以招累見囚樊中曾烏鳶雞雛之¶
不若也謝公學士復多鸚之才故&KR0014;去昆夷之賤有¶
金閨玉堂之安飲泉啄實自足爲樂作賦以反之夫¶
適物理窮天真則聖俞之&KR0003;勝負才賢(一作/賢才)以取貴¶
於世而&KR0014;自&KR0005;所適皆安不知籠檻之於山林則謝¶
公之&KR0003;勝某始得二賦讀之&KR0474;然知世之賢愚出處¶
<pb:KR4d0069_SBCK_008-1b>¶
各有理也然猶疑夫兹禽之腹(一作/賦)中或有未盡者¶
因拾二賦之餘棄也以代鸚畢其&KR0003;¶
后皇之載&KR0006;殊方異&KR0011;肖翹蠢息&KR0006;厥生咸遂鎔埏¶
賦予&KR0006;有物司之泊然後化&KR0006;黙運其機陶形播氣¶
&KR0006;小大取足紛不可狀&KR0006;千名萬族異物珍恠&KR0006;託¶
産遐陬来海裔&KR0006;貴中州邈丹山於荒極越鳯皇之¶
所宅禀南方之正氣孕赤精於火徳盖以氣而召&KR0011;¶
&KR0006;故感生而同域播為我形特殊其質不緑以文而¶
丹其色物旣賤多而貴少&KR0006;世亦安常而駭異豈負¶
羙以有求&KR0006;適遭時之我貴客方黜我以文采弔我¶
<pb:KR4d0069_SBCK_008-2a>¶
於籠樊謂夫飛鳴而飲啄不若雞鶩與烏鳶噫不知¶
物有貴賤殊乎所得工(一作/天)初造我甚難而嗇千毛¶
億羽曾無其一忽然成形可異而珍慧言羙質俾貴¶
於人籠軒寳翫翔集安馴彼衆禽之擾擾&KR0006;盖迹殊¶
而&KR0208;乖旣心昬而質陋&KR0006;乃自穢而安卑樂以鍾鼔¶
宜其眩悲盖貴我之異禀何槩我於羣飛若夫生以¶
才天養以性違客之&KR0001;悼我亦悼之我視乎世猶有¶
甚&KR0006;郊犧牢豕&KR0027;文&KR0090;齒蚌蛤之胎&KR0986;牛之尾旣殘¶
厥形又奪其生是猶天為非以自營人又不然謂為¶
最靈淳和質静本湛而寧不守爾初自為巧智鑿竅¶
<pb:KR4d0069_SBCK_008-2b>¶
泄和漓淳雜僞衣羔染夏強華其體鞭扑走趨自相¶
械繫天不汝文而自文之天不汝勞而自勞之役聦¶
與明反為物使用精旣多速老招累侵生盭性豈毛¶
之罪又聞古初人禽雜䖏機萌乃心物則遁去深&KR0006;¶
則網髙&KR0006;則弋為之職誰而反予是責¶
　　　述夢賦¶
夫君去我而何之乎時節逝&KR0006;如波昔共䖏&KR0006;堂上¶
忽獨棄&KR0006;山阿嗚呼人羡久生生不可久死其柰何¶
死不可復惟可以哭病予喉使不得哭&KR0006;況欲施乎¶
其他憤旣不得與聲而俱發&KR0006;獨飲恨而悲歌歌不¶
<pb:KR4d0069_SBCK_008-3a>¶
成&KR0006;㫁絶淚疾下&KR0006;滂沱行求&KR0006;不可過(疑是/遇字)坐思¶
&KR0006;不知䖏可見惟夢&KR0006;奈寐少而寤多或十寐而一¶
見&KR0006;又若有而若無乍若去而若来忽若親而若踈¶
杳&KR0006;倐&KR0006;猶勝於不見&KR0006;願此夢之湏&KR0119;尺蠖憐予¶
&KR0006;為之不動飛蠅閔予&KR0006;為之無聲冀駐君&KR0006;可久¶
怳予夢之先驚夢一㫁&KR0006;魂立㫁空堂耿耿&KR0006;華燈¶
世之言曰死者凘也今之来&KR0006;是也非也又曰覺之¶
所得者為實夢之所得者為想苟一慰乎予心又何¶
(一作/可)較乎真妄緑髮&KR0006;思君而白豐肌&KR0006;以君而瘠¶
君之意&KR0006;不可忘何憔悴而云惜願日之疾&KR0006;願月¶
<pb:KR4d0069_SBCK_008-3b>¶
之遲夜長扵晝&KR0006;無有四時雖音容之遠矣扵怳惚¶
以求之¶
　　　荷花賦¶
步蘭塘以清暑&KR0006;颯蘋風以中人擷杜若之春榮&KR0006;¶
搴芙蓉扵水濵嘉丹葩之耀質出渌水而含新䕃曲¶
池之清泚&KR0222;波紋之&KR1343;淪披紅衣而耀彩&KR0009;清流以¶
(一作/而)託根挺無華之淺艶靡競麗乎先春抱生意以¶
自得&KR0006;及薫時之嘉辰若夫夏(一作/下)畹蘭衰夢池草¶
宻慘群芳之已銷獨斯蓮之(一作/而)迥出可以嗅清香¶
以析酲可以玩芳華而自逸況其晚浦煙霞水亭風¶
<pb:KR4d0069_SBCK_008-4a>¶
日投文竿而餌垂泳萍莖而波溢絲縈藕以全折杯¶
卷荷而半側墜紫菂以欹煙歛紅芳而向夕可憐影¶
&KR0006;相顧列金葩而返植清風遏以似起碧露合而乍¶
失或兩兩以相扶漸亭亭而獨出發燕脂扵此土生¶
異香扵西域匪江妃之小腰即廣陵之清(一作/青)骨爾¶
乃曲沼微陽横塘細雨逐橋上之歸鞍&KR0015;堤&KR0065;之㳺¶
女墮虹梁而窺影&KR0029;風臺而欲舞覆翠&KR0013;以薫香然¶
犀燈而照浦&KR0031;心並根千株泣露湛月白而風清杳¶
池平而樹古送艇子扵西州聞棹謳扵北渚迎桃根¶
而待檝逢宓妃而未渡迫而視之靚若星妃臨水而¶
<pb:KR4d0069_SBCK_008-4b>¶
脉脉盈盈逺而望之杳如峽女行雲而朝朝暮暮其¶
妖麗也其閑麗也香荃橈&KR0006;木蘭舟澹容與&KR0006;悵夷¶
猶東西隨葉&KR0046;上下逐波浮巳見&KR0031;魚&KR0014;比目應&KR0015;¶
鴛鴦㑹白頭昔聞妃子貴東鄰池上金花不染塵空¶
留此日田田葉不見當時步步人¶
　　　螟&KR1598;賦(并序)¶
詩曰螟&KR1598;有子蜾臝負之言非其&KR0011;也及楊子法言¶
又稱焉嗟夫螟&KR1598;一蟲爾非有心扵孝義也&KR0014;以非¶
&KR0011;&KR0071;之爲子羽毛形性不相異也今夫爲人父母生¶
之養育劬勞非爲異&KR0011;也乃有不&KR0014;&KR0071;其父之業者¶
<pb:KR4d0069_SBCK_008-5a>¶
儒家之子卒為商世家之子卒為皁&KR0032;嗚呼所謂螟¶
&KR1598;之不若也作螟&KR1598;賦詞曰¶
爰有桑蟲實曰螟&KR1598;與夫蜾臝異&KR0011;殊形負以為子¶
祝之以聲其子感之朝夕而成嗟夫人子父母所生¶
父祝之言子莫之聽父傳之業子莫克承父没母死¶
身覆位傾嗚呼為人孰與蟲靈人不如蟲曷以人稱¶
　　辭¶
　　　啄木辭¶
木皇司春&KR0006;物熈以春芽者斯勾&KR0006;甲者斯萌物賴¶
皇&KR0006;榮以欣翳有蟲&KR0006;甚不仁穴皇木&KR0006;群以聚穴¶
<pb:KR4d0069_SBCK_008-5b>¶
不已&KR0006;又加咀皇木病&KR0006;&KR1094;&KR0005;深皇心惻&KR0006;傷爾蝎¶
彼鴷鳥&KR0006;善啄吾利汝喙&KR0006;飢汝腹飛以鳴&KR0006;啄且¶
食蟲不盡&KR0006;啄莫息山之麓&KR0006;水之濱皮堅節癭&KR0006;¶
龍甲蛇鱗節流膏&KR0006;吻流血百不一&KR0006;徒飢渇蠧日¶
滋&KR0006;鴷日苦京謁皇&KR0006;披雲路雲之深&KR0006;不可見託¶
歸風&KR0006;仰訴古初之皇&KR0006;甚仁惠憐民愛物使兩遂¶
穴民䖏&KR0006;鮮民食穴不棟梁&KR0006;鮮不薪米其求甚少¶
&KR0006;給之孔易野鬱鬱&KR0006;山蒼蒼土有毛髪&KR0006;山有衣¶
裳金不鞴冶&KR0006;器不刅鋩木至老朽&KR0006;不見菑殃聖¶
萌機&KR0006;五財利贍有足&KR0006;生不匱蔽風避濕&KR0006;脩容¶
<pb:KR4d0069_SBCK_008-6a>¶
<pb:KR4d0069_SBCK_008-7a>¶
暮入門&KR0006;迎我&KR0015;朝出門&KR0006;牽我衣戯我懷&KR0006;走而¶
馳旦不覺夜&KR0006;不知四時忽然不見&KR0006;一日千思日¶
難度&KR0006;何長夜不寐&KR0006;何遟暮入門&KR0006;何望朝出門¶
&KR0006;何之怳疑在&KR0006;杳難追髧兩毛&KR0006;秀&KR0031;眉不可見¶
&KR0006;如酒醒睡覺追惟夢醉之時八年㡬日&KR0006;百&KR0010;難¶
期扵汝有頃刻之愛&KR0006;使我有終身之悲¶
　　頌¶
　　　㑹聖宮頌(并序)¶
西京留守推官&KR0005;仕郎試祕書省校書郎(臣)歐陽脩¶
謹齋心滌慮頓首再拜言臣伏見國家采漢書原廟¶
<pb:KR4d0069_SBCK_008-7b>¶
之制作宫于永安以備園寢欲以盛陵邑之充奉昭¶
祖宗之光靈以耀示于千萬世甚盛徳也脩永惟古¶
先王者&KR0005;有受命之符必先興業造功以警動覺悟¶
扵元元然後有其位而&KR0071;體守文之君又從而顯明¶
丕大以纂修乎舊物故其兢兢勤勤不忘前人是以¶
根深而葉茂徳厚而流光子子孫孫承之無疆伏惟¶
皇帝陛下以神聖■徳傳有大器乾徤而正離&KR0071;而¶
明即位以来于兹十年勤&KR0022;儉家以修太平日朝東¶
宫示天下孝親執&KR0508;豆三見於郊日星&KR0100;道光明清¶
潤河不怒溢東南而流四夷承命歡和以賔奔走萬¶
<pb:KR4d0069_SBCK_008-8a>¶
里顧非有干戈告讓之命文移發召之期而犀珠&KR0090;¶
牙文馬㲄玉旅于闕庭納于廐府如司馬令無一後¶
先至徳之及上格于天下極于地中浹扵人而外冒¶
扵四表昆蟲有命之物無不仰戴神威聖功効見如¶
此太祖創造基始克成厥家當天受命之功太宗征¶
服綏来遂一海内睿武英文之業真宗禮樂文物以¶
&KR0173;天聲升平告功之典陛下夙夜䖍共嗣固鴻業纂¶
服守成之勤基&KR0799;累積顯顯昌昌益大而光稱于三¶
后之意可謂至孝況春秋&KR0010;時以禘以祫則有廟祧¶
之嚴配天昭孝以享以吿則有郊廟明堂之位&KR0144;金¶
<pb:KR4d0069_SBCK_008-8b>¶
刻石則有史氏之官歌功之詩(一作歌/詩之詠)流于樂府&KR0090;¶
徳之舞見乎羽毛惟是&KR0022;家之光祖宗之為有以示¶
民而垂無窮者罔不宣著陛下承先烈昭孝思所以¶
奉之以嚴罔不勤備聖人之徳謂無以加而猶以為¶
未也乃復因陵園起宫室以望神㳺土木之功嚴而¶
不華地爽而㓗宇敞而邃神靈杳&KR0115;如来如宅合扵¶
禮經孝子謦咳思親之義愚以謂宫且成非天子自¶
臨享則不&KR0014;以来三后之靈然郡國不見治道太僕¶
不先整駕恬然未聞有司之詔豈難扵動民而遟其¶
咎(疑)耶特(疑)以&KR0027;筮所考湏吉而後行耶不然何獨¶
<pb:KR4d0069_SBCK_008-9a>¶
留意扵屋牆&KR0799;築而至扵薦見孝享未之思耶況是¶
宫之制夷山為平外取客土鍜石伐木發兵胥靡調¶
旁近郡如此數年而道路之民徒見興為之功恐愚¶
無以識上意是宜不惜屬車之費無諱數日之勞沛¶
然幸臨因展陵墓退而諭民以孝思之誠遂見守土¶
之臣采風俗以問髙年亦堯舜之事也古者天子之¶
出必有采詩之官而道路童兒之言皆得以聞臣是¶
以不勝惓惓之心謹采西人望幸意作為頌詩以獻¶
闕下詞曰¶
巍峩穹崇奠京之東有山而崧&KR1343;淪道源匯流而淵¶
<pb:KR4d0069_SBCK_008-9b>¶
有洛之川川靈山秀回環左右有髙而阜其阜何名¶
太祖太宗真宗之陵惟陵之制因山而起&KR0046;&KR0046;&KR0173;隆¶
惟陵之氣常王而喜鬱鬱葱葱帝懷穹旻受命我宋¶
造初于屯帝念先烈用顧余家宣力以勤赫赫三后¶
重基累&KR0799;旣豐而茂燕翼貽謀是惟永圖其傳在予¶
曰祖曰宗有徳有功予實嗣之克勤克紹以孝以報¶
予敢不思惟此園陵先后之宅旣宅且安后来㳺止¶
弗宫弗室神何以驩廼相川原乃得善地地髙惟丘¶
廼以荆灼廼訊寳&KR0027;&KR0027;告曰猷帝命家臣而職我事¶
而往惟寅一毫一絲給以縣官無取扵民伐洛之薪¶
<pb:KR4d0069_SBCK_008-10a>¶
<pb:KR4d0069_SBCK_008-11a>¶
　　　有宋右諌議大夫贈開府儀同三司太師中¶
　　　書令兼尚書令魏國韓公(國華)真賛¶
氣剛而毅望之可畏色粹而仁近之可親有韞于中¶
必見于外庶㡬髣髴寫之圖繪惟其盛徳不可形容¶
公徳之豐後世之隆誰為公子丞相衛公¶
　　章¶
　　　州名急就章(并序)¶
敘曰古者史掌文書以識天地四方古今事物名言¶
字訓而教學之法始扵童子謂之小學君子重焉急¶
就章者漢世有之其源盖出扵小學之流昔顔籕爲¶
<pb:KR4d0069_SBCK_008-11b>¶
史㳺序之詳矣余為學士兼職史官官不坐曹居多¶
暇日毎自娯扵文字筆墨之間因戯集州名作急就¶
章一篇以示兒女曹庶㡬賢扵&KR0054;塞爾章曰¶
别州自禹郡扵秦廢置經革難具陳皇家垂統天下¶
定疆理萬方承政令近征逺貢各有宜或&KR0140;吏治或¶
覊縻九域披圖指可知分音比&KR0011;慎訛疑文差字析¶
極精微若夫錦居遐裔&KR0012;音無比隰集梓泗劔陜涪¶
幽駢聲相附可如&KR0011;求則有夔綏隨果賀播滑逹越¶
和河羅連三前叶其四謂何乃有&KR0050;沙嘉巴鳯隴雍¶
宋歙峽合疊淄資思師化雅華夏宻吉蔚悉永郢鼎¶
<pb:KR4d0069_SBCK_008-12a>¶
潁不宜吃訥又如保邵道趙耀鄆信潤晉慎凡五聲¶
而一韻栁壽茂竇宥湊憲兖漢簡萬演海岱解蔡泰¶
愛欽潯金深郴黔蜀濮福睦復陸乃六律而同音七¶
言惟一白澤虢石益徳壁八音相望廣&KR0090;相閬(句)絳¶
&KR0324;黨宕(句)開萊台懐(句)階崖雷梅(句)澧　冀利(句)濟¶
薊費智(句)鄭鄧定孟(句)慶應靜勝(句)㢘潭儋南(句)嵐¶
鹽甘嵓(句)至於許汝婺處(句)楚普潞敘古(句)魏恵桂¶
貴(句)遂貝瑞嶲㑹(句)言過乎九難宣扵口扵是有岳¶
鄂亳薄洛(句)莫涿朔廓拓(句)眉&KR0058;齊池蘄(句)施伊西¶
夷溪(句)濠曹饒昭韶(句)潮遼交洮牢(句右/皆十)卭通龍洪¶
<pb:KR4d0069_SBCK_008-12b>¶
蓬蒙(句)邕同戎忠松籠(句右/十二)連綿澶安延丹端(句)宣¶
檀驩蘭潘田巒(句)湖蘇舒滁廬渝瀘(句)梧蒲徐鄜扶¶
儒禺(句右皆/十四)秦邠麟汾(句)均陳温春(句)筠辰文循(句)¶
銀雲勤岷(句)杭&KR0045;江黄(句)常漳康襄(句)房坊商滄(句)¶
洋昌瀼長(句右皆/十六)并青瀛登成明(句)衡彭英瓊邢洺¶
(句)涇寧昇榮橫藤(句)汀興營平庭澄(句右二/十四)聮章㫁¶
句不䏻遽數真定河源以諱不舉若乃物有疑似同¶
音異字則有陵靈原&KR0061;府撫乾䖍濵賔融容渭衛全¶
泉繡秀易翼渠衢歸嬀龔恭汴辨涼梁祁&KR0302;鄯單宿¶
肅磁慈濰維峯封曁豐沂冝及儀乃一號而三之(音/或)¶
<pb:KR4d0069_SBCK_008-13a>¶
(不同相近者/亦借以足之)劒環恩順鎮覇真雄又音文之兩同至¶
扵太平鬱林萬安平琴武安洮陽新定建康二名雖¶
羙逺小不彰若監若軍四十有六保定信安廣信安¶
肅鎮戎保安岢嵐火山順安寧化實控三&KR0065;其餘&KR0200;¶
&KR0200;皆不足言(其後因檢九域圖有髙冨瀧當四州/偶遺不録以文句難移不復增入也)¶
外集卷第八¶
<pb:KR4d0069_SBCK_008-13b>¶
荷花賦此土(疑是/北土)而脉脉而朝朝(一無此/二而字)¶
啄木辭五財(一作/五材)¶
哭女師兩毛(毛字/疑)¶
㑹聖宫頌于兹(一作/扵兹)¶
<pb:KR4d0069_SBCK_008-14a>¶
#+PROPERTY: JUAN 8
#+PROPERTY: FILE SB04n0357-008歐阳文忠公文集奏議-卷第八.
<pb:KR4d0069_SBCK_008-1a>¶
奏議卷第八　歐陽文忠公集一百四¶
　諌院¶
　　論張子奭恩賞太頻劄子(慶曆四年)¶
臣風聞知汝州范祥為相度陜西青白鹽勑差張子¶
奭權知汝州子奭自選人二年内遷至貟外郎朝廷¶
之意雖曰賞勞而天下物議皆云僥倖盖以子奭宣¶
勞絶少止兩次而遷官恩賜已數重自古賞功不過¶
一次(一作/賞)賞之不已故難弭人言&KR0004;自選人改京官¶
曰賞勞未及二&KR0010;改秘書丞又曰賞勞賜以章服又¶
曰賞勞祕書丞不乆又轉官又曰賞勞合得太常博¶
<pb:KR4d0069_SBCK_008-1b>¶
士超遷貟外郎又曰賞勞後行祠部為名曹又曰賞¶
勞作京官合作知縣而作簽判又曰賞勞一任未滿¶
合更有一任知縣又超通判差遣又曰賞勞此&KR0001;以¶
外人之議不允也況范祥暫出勾當只合交割以次¶
官貟或轉運司自差人權今朝廷差人已是失體又¶
於子奭為此僥倖今朝臣待闕在京者甚衆豈無一¶
人堪權知州者朝廷毎用一人必當使天下人服今¶
毎一差遣則物議沸騰累日不息昔五代桑維翰為¶
&KR0051;相一夕除節度使十五人為將而人皆服其精今¶
中書差一權知州而不能免人譏議者盖事無大小¶
<pb:KR4d0069_SBCK_008-2a>¶
當與不當而已其張子奭伏乞追寢權差之命仍乞¶
今後外處差出知州只委本路轉運使差官權至於¶
賞罰之柄貴在至公今莫大之罪不過一刑而止豈¶
有勞者終身行賞而不已亦乞今後有勞効之人量¶
其大小一賞而止若其别著能効則拔擢自可不次¶
人亦自然無言伏以朝廷用人惟患守例而不能不¶
次選任但不渉於僥倖實有材藝之人誰敢有言子¶
奭作使西鄙不謂無勞但恩典已優於賞已足可惜¶
令天下指為僥倖之人而掩其前効况又上&KR0220;朝政¶
不可不思取進止¶
<pb:KR4d0069_SBCK_008-2b>¶
　　　論救賑江淮飢民劄子(同前)¶
臣伏見近出内庫金帛賜陜西以救飢民風聞江淮¶
以南今春大旱至有井泉枯竭牛畜瘴死雞犬不存¶
之處九(一作/春)農失業民庶敖敖然未聞朝廷有&KR0001;存¶
䘏陛下至仁至聖憂民愛物之心無&KR0001;不至但患逺¶
方疾苦未逹天聦苟有&KR0001;聞必湏留意下民疾苦臣¶
職當言昨江淮之間去年王倫蹂踐之後人户不安¶
生業倫賊纔滅瘡痍未復而繼以飛蝗自秋至春三¶
時亢旱今東作已動而雨澤未霑此月不雨則終年¶
無望加又近年已来省司屢於南方歛率錢貨而轉¶
<pb:KR4d0069_SBCK_008-3a>¶
運使等多方刻剥以貢羡餘江淮之民上&KR0013;天災下¶
苦賊盗内應省司之重歛外遭運使之誅求比於他¶
方&KR0013;苦&KR0057;甚今若不加存䘏將来繼以㐫荒則飢民¶
之與疲怨者相呼而起其患(一有/害字)不比王倫等偶然¶
狂叛之賊也臣以為(一作/謂)民怨已乆民疲可哀因其¶
甚困(一作/困時)冝速賜(一作/施)惠不惟消弭盗賊之患兼可¶
以恱其疲怨之心伏望聖慈特遣一二使臣分詣江¶
淮名山祈禱雨澤仍下轉運并州縣各令具逐處亢¶
旱次第奏聞及一面多方擘畫賑濟窮民無至失時¶
以生後患取進止¶
<pb:KR4d0069_SBCK_008-3b>¶
　　　論内出手詔六條劄子(同前)¶
臣伏聞近出手詔條六事以賜兩府大臣有以見陛¶
下憂勤責任之意然而天下紀綱隳壞皆由上下因¶
循一旦陛下奮然雖有責成之心而大臣尚習因循¶
之弊不能力行改作以副聖懷自去年范仲淹韓&KR0318;¶
等特&KR0013;選擢陛下尋開天章閣召見而大臣遞互相¶
推並不建明一事以救天下之弊洎至内出手詔范¶
仲淹冨弼等方始各條數事至今半年有餘或寢而¶
不行或行而不盡或雖行而未有明効今陛下又以¶
六事責之臣恐兩府大臣依前無以上副憂勤之意¶
<pb:KR4d0069_SBCK_008-4a>¶
下救當今之急臣願陛下不因常例奏事之時特御¶
便殿召兩府大臣賜坐先戒以不得推避緘黙後以¶
當今大務問之湏令有&KR0001;陳述&KR0001;問之急不過三四¶
大事而已二虜交侵一也三路禦備之術何者可以¶
易行而速効二也百姓困匱國用不足何以使公私¶
俱濟三也若兩府大臣於此三事能其一者便委其¶
專管示以責成可也若其不然臣恐手詔屢出聖意¶
雖勞而大臣相推終未濟事陛下必欲速救時弊非¶
專任而切責之不可也取進止¶
　　　論葬荆王劄子(同前)¶
<pb:KR4d0069_SBCK_008-4b>¶
臣伏覩朝旨雖差宋祁監護故荆王葬事然未見降¶
下葬日及一行事件或聞以&KR0010;月不利未可葬或聞¶
有司以財用不足乞且未葬夫隂陽拘忌之&KR0003;陛下¶
聦明睿聖必不信此巫卜之言而違禮典但慮議者¶
堅執方今財用不足不可辦葬陛下聞有勞民枉費¶
之&KR0003;則不得不慮因以遲疑臣謂前後勑葬大臣浮¶
費枉用之物至多豈是朝廷本意皆為主司措置之¶
失致人因縁以為姦爾今若盡節(一作減仍/有其字)浮費及¶
絶其侵蠧而使用物不廣(一作/多)則將復以何辭而云¶
不葬臣不知&KR0001;(一作/有)司曽將一行用度計定大數否¶
<pb:KR4d0069_SBCK_008-5a>¶
内若干是浮費若干是實用若實用之物數猶至多¶
而力不可辦則緩之可也若實用之物少只是舊例¶
浮費多則可削去浮費而巳今都不(一作/未)計度而但¶
云無物可葬則不可也未見實用之數多少不量力¶
能及否而曰必湏遵禮而曰必湏葬亦未可也如臣¶
愚見酌此兩端葬則為便然湏先乞令王堯臣宋祁¶
等將一行合用之物列其名件内浮費不急者一一¶
減去之若只留實用之物數必不多假如稍多更加¶
節減雖至儉薄理亦無害如此則葬得及時物亦不¶
費夫儉葬古人之美節侈葬古人之惡名今避儉葬¶
<pb:KR4d0069_SBCK_008-5b>¶
不肯節費留䘮而待有物之年以就侈葬則非臣&KR0001;¶
知也若曰儉葬亦未能辦則乃過言之甚也然外之¶
輿議為國家論事體者皆云葬則為便今朝廷議者¶
分而為二顧物力者則不顧典禮國體論典禮國體¶
者則不思財用辦否各執偏見議乆不決以惑陛下¶
之聦明今便葬之害一不葬之害五便葬之害不過¶
費物然力有可為不葬之害&KR0001;失則大不肯薄葬而¶
留之以待侈葬成王之惡名一也信巫卜之&KR0003;而違¶
典禮二也目下減節力&KR0001;易為他時豐足理或難待¶
使皇叔之柩五七年間不得安宅而神靈無歸三也¶
<pb:KR4d0069_SBCK_008-6a>¶
使四夷聞天子皇叔薨而無錢出葬遂輕中國而動¶
心四也今天下物力雖乏然凢百用度不能節費處¶
多獨於皇叔之身有&KR0001;裁損傷陛下孝治之美五也¶
此臣&KR0001;謂葬則為便者也荆王於國屬最尊名位最¶
重伏乞早令定議無使後時取進止¶
　　　論葬荆王(後贈/燕王)一行事劄子(同前)¶
臣風聞巳有聖㫖荆王葬事令三司與太常禮院及¶
監葬官等同議減節浮費此足見陛下厚於皇叔之¶
恩念民惜費之意一舉而兩得也然臣毎見朝廷作¶
事欲愛民節用而常枉費勞人盖為議事之&KR0004;不得¶
<pb:KR4d0069_SBCK_008-6b>¶
其要或失於不精審者有四民間不科配一也州縣¶
供應物有定數二也送葬之人在路禁其呼索三也¶
州縣官吏不得過外供湏以邀名譽四也苟絶此四¶
者則無大患矣昨京西一路遭張海驚劫之後不可¶
更有誅求臣今欲乞指揮三司&KR0063;是合要之物並湏¶
官給不得民間科買仍乞先將一行儀仗人馬并送¶
葬人等一人以上先定人數然後劄與京西令依數¶
供頓則可無廣費自荆王以下諸䘮非至親者不必¶
令其盡往仍乞限定人數及毎人將帶隨行人數亦¶
乞限定凡皇親及一行官吏除宿頓合供飲食外不¶
<pb:KR4d0069_SBCK_008-7a>¶
得數外呼索州縣官吏亦不得於官供飲食外别以¶
諸物獻送權要其受獻送并呼索並以入已贓論仍¶
乞(一有/選字)御史裏行一人隨行糺察其數外帶人及州¶
縣隨順呼索獻送物等官吏物出於已亦從違制若¶
託以供應爲名於民間賤買及率掠者皆以枉法贓¶
論如此防禦方可杜絶浮費以稱陛下厚親節用之¶
心¶
　　　論燕王子允良乞未加恩劄子(同前)¶
臣伏見昨燕王&KR0004;薨其子允良於苫塊中便答書題¶
仍不稱&KR0012;子不落官銜今閭巷民家猶能檢按書儀¶
<pb:KR4d0069_SBCK_008-7b>¶
粗知䘮禮而允良為國宗屬全然不曉人事京師士¶
流間傳&KR0003;為&KR0015;有玷聖朝又聞燕王諸子皆失教訓¶
自其父病多不躬侍湯藥纔至父死便乞家財管勾¶
居丧之禮亦無哀戚臣伏見近降詔勑約束&KR0024;䕃子¶
弟湏是(一作/令)習(一無/習字)試經業盖謂訓誘臣寮子弟欲¶
為臣下立家至於宗室之親號為藩屏全不訓誨使¶
其不知禮義不及民間之子而不孝之聲流聞中外¶
其允良等過失伏慮陛下仁慈以睦宗族未欲别行¶
責罰只乞不縁燕王薨謝别加恩典且與裁抑令其¶
知過俟其向後改悔遷善方與加恩仍乞明以此意¶
<pb:KR4d0069_SBCK_008-8a>¶
戒諭近(一作/&KR0001;)貴其餘宗室聞之各思嚮善不使外人¶
非&KR0015;玷辱皇風取進止¶
　　　論乞與元昊約不攻唃厮囉劄子(同前)¶
臣風聞魚周詢余靖孫抃等奉使北虜皆有事冝為¶
(一無/為字)北虜中詰問元昊通和之意將来必湏因此别¶
與朝廷生患又聞虜人已欲議移界至漸示相侵禍¶
亂之萌其端可見臣自去年春始蒙聖恩擢在諌列¶
便值朝廷與西賊&KR0004;議和好臣當時首建不可通和¶
之議前後具奏狀劄子十餘次論列皆言不和則害¶
少和則害多利害甚詳懇切亦至然天下之士無一¶
<pb:KR4d0069_SBCK_008-8b>¶
人助臣言朝廷之臣無一人採臣&KR0003;今和議垂就禍¶
胎已(一作/以)成而韓&KR0318;自西来方言和有不便之狀余¶
靖自北至始知虜利急和之謀見事何遲雖悔無及¶
當臣建議之際衆人方欲急和以臣一人誠難力奪¶
衆議今韓&KR0318;余靖親見二虜事冝中外之人亦漸知¶
通和為患臣之前&KR0003;稍似可採但願大臣不執前議¶
早肯回心則於後悔之中尚有可為之理昨来許賊¶
之物數(一作/誠)已太多然尚有禁青鹽還侵地等事非¶
賊&KR0001;利幸其因此自絶不遣人来朝廷深戒前非愼¶
自持重因而罷議不落賊計則轉禍為福後䇿可為¶
<pb:KR4d0069_SBCK_008-9a>¶
若賊志愈驕貪心未滿復遣(一作/馳)人使更有湏求則¶
假此爲名亦可拒絶今通和之事爲中國之患大爲¶
二虜之利深萬一西賊貪深利而不惜侵地更無他¶
求急来就和則此時取舎便繫安危陛下冝詔執(一/作)¶
(報)議之臣定果決之計認賊肯和之意知我害彼利¶
之謀尤湏多方以事拒絶臣計西賊無故而請和者¶
不止與北虜通謀共困中國兼欲詐謀&KR0323;我併力以¶
吞唃厮囉摩旃瞎旃之&KR0011;諸族地大力盛然後東向¶
以攻中國耳今若未有他計拒其来和則當賜以詔¶
書言唃厮囉等皆受朝廷官爵父子爲國蕃臣今若¶
<pb:KR4d0069_SBCK_008-9b>¶
講和則不得攻此數族且攻此數族是賊本心&KR0001;貪¶
聞我此言必難聽約用此為說亦可解和臣&KR0001;以區¶
區惟願未和者盖臣愚慮知不和患輕易為處置和¶
後患大不可枝梧臣前後奏章論列巳備此乃天下¶
安危大計聖心日夜&KR0001;憂臣為言事之官見利害甚¶
明若不極言罪當誅戮伏望聖慈特賜省覽取進止¶
　　　論更改貢舉事件劄子(同前)¶
臣竊聞近有臣寮上言請改更貢舉進士&KR0001;試詩賦¶
䇿論先後事巳下兩制詳議伏以貢舉之法用之巳¶
乆則弊(一有/理字)當變更然臣謂必先知致弊之因方可¶
<pb:KR4d0069_SBCK_008-10a>¶
言變法之利今貢舉之失者患在有司取人先詩賦¶
而後䇿論使學者不根經術不本道理但能誦詩賦¶
節抄六帖&KR0004;學記之&KR0011;者便可剽盗偶儷以應試格¶
而童年新學全不曉事之人往往幸而中選此舉子¶
之弊也今為考官者非不欲精較能否務得賢材而¶
常恨不能如意太半容於繆濫者患在詩賦䇿論通¶
同雜考人數既衆而文卷又多使考者心識勞而愈¶
昬是非紛而益惑故於取捨往往失之者此有司之¶
弊也故臣謂先冝知此二弊之源方可言變法之利¶
今之可變者知先詩賦為舉子之弊則當重䇿論知¶
<pb:KR4d0069_SBCK_008-10b>¶
通考紛多為有司之弊則當隨&KR0163;去留而後可使學¶
者不能濫選(一作/進)考者不至疲勞(一作/濫選)今若不改通¶
考之法而但更其試日之先後則於革弊未盡其方¶
凡臣&KR0001;請者若漫然泛言之恐不能盡其利害請借¶
二千人為率以明變法之便謹條如左¶
　　凡貢舉舊法若二千人就試常額不過選五百¶
　　人(毎年到省就試及取/人之數大約不過此)是於詩賦䇿論六千卷¶
　中(每一人/三卷)選五百人而日限又迫使考試之官¶
　殆廢寢食疲心竭慮因勞致昬故雖有公心而¶
　　&KR0001;選多濫此舊法之弊也今臣&KR0001;請者寛其日¶
<pb:KR4d0069_SBCK_008-11a>¶
　　限而先試以䇿而考之擇其文辭鄙惡者文意¶
　　顚倒重雜者不識題者不知故實略而不對&KR0001;¶
　　問者(限以事件/若干以上)誤引事迹者(亦限/件數)雖能成文而¶
　　理識乖誕者雜犯舊格不考式者凡此七等之¶
　　人先去之計於二千人可去五六百以其留者¶
　　次試以論又如前法而考之又可去其二三百¶
　　其留而試詩賦者不過千人矣於千人而選五¶
　　百則少而易考不至勞昬考而精當則盡善矣¶
　　縱使考之不精亦選者不至大濫盖其節抄剽¶
　　盗之人皆以先經䇿論去之矣(䇿論逐&KR0163;旋考/則卷子不多考)¶
<pb:KR4d0069_SBCK_008-11b>¶
(官不至勞昬/去留必不誤)比及詩賦皆是已經䇿論粗有學¶
　問理識不至乖誕之人縱使詩賦不工亦足以¶
　中選矣如此可使童年新學全不曉事之人無¶
　由而進此臣&KR0001;謂變法必湏隨&KR0163;去留然後能¶
　革舊弊者也其外州解送到且當博採(秪可盡/令試策)¶
　要在南省精選若省牓奏人至精則殿試易為¶
　　考矣故臣但言南省之法此其大槩也其髙下¶
　　之等仍乞細加詳定大率當以䇿論為先¶
右臣&KR0001;陳伏乞特加詳覽苟有可採即乞降付有司¶
與前&KR0001;上言參同詳議著于今式謹具狀奏聞¶
<pb:KR4d0069_SBCK_008-12a>¶
　　　論臣寮不和劄子(同前)¶
臣伏覩方今夷狄外彊公私内困盗賊並起蝗旱相¶
仍陛下軫念生民深思禍患憂勤之意夙夜焦勞而¶
中外臣寮未能為國家慮逺謀建長䇿少濟時事以¶
寛聖懷近日以来風俗&KR0057;薄搢紳之列不務和同或¶
徇私意以相傾或因小事而肆忿紛然毀訾傳布道¶
塗飾已短以遂非各期必勝進偏辭而互&KR0003;上惑聖¶
聦當陛下思念逺圖之時致陛下日厭紛紜之議至¶
於朝廷得失&KR0022;國安危熟視恬然各思緘黙陛下仁¶
慈睿聖務存大體未欲明行責罰以戒澆浮伏望聖¶
<pb:KR4d0069_SBCK_008-12b>¶
慈特降詔書戒勵中外革兹時弊各使同心憂國捨¶
小謀大然後陛下不為小事紛紜煩於聽覽則可以¶
坐運宸筭以康時難取進止¶
　　　論三司判官擇人之利劄子(慶曆四年)¶
臣伏見近差薛紳為轉運使紳是三司判官資例合¶
作轉運使然外人議論未允者若以(一作/以)昔日差人¶
更有不如紳者亦不足恠盖見朝廷近更新制不次¶
用人凡舊轉運使稍不材者悉令換易忽見却用薛¶
紳&KR0001;以人言未允昨来京東用沈邈替却(一無/却字)晁宗¶
簡今用薛紳又更不及宗簡此臣之&KR0001;未喻也平時¶
<pb:KR4d0069_SBCK_008-13a>¶
無事公私上下從容吏無大小奉法守常而巳&KR0001;以¶
齪(一作/齷)齪㢘謹不為大過雖庸暗繆懦者皆可苟禄¶
偷安而朝廷可以不擇賢愚一例差撥官雖漸濫猶¶
未敗誤今天下事&KR0020;豈比嚮時盗賊縱横而州郡無¶
備公私困乏而用度轉多賦役繁興而人户凋耗雖¶
有出人之才尚恐不能了事豈可尚循舊例依次用¶
人(一作/撥入)然臣竊思方今中外差除未肯脫去舊例如¶
紳之軰謂其巳作省判湏且依例除轉運以此思之若¶
省判湏令(一作/合)作轉運則弊在差省判之時不早愼¶
擇也夫前已濫者不能驟去後来者又不擇之永無¶
<pb:KR4d0069_SBCK_008-13b>¶
澄清之時矣臣今欲乞詳定差省判之法毎遇闕人¶
或令本省使副自舉或朝廷先擇舉主令舉主擇人¶
但重其保任同罪之法而不必限其資序如此則省¶
判得人省判得人則將来有好轉運使有好轉運使¶
則逐路澄清民紓用足以此而言擇得一省判為數¶
十州民之福其利甚大夫得人為利甚大則失人為¶
害亦大矣伏望聖慈留意裁擇取進止¶
　　　詳定貢舉條狀(一作議科&KR0163;奏狀/慶曆四年)¶
(&KR0004;范仲淹等欲復古勸學詔近臣議於是/翰林學士宋祁御史中丞王拱辰知制誥)¶
(張方平歐陽脩殿中侍御史梅摯天章閣/侍講曽公亮王洙右正言孫甫監察御史)¶
<pb:KR4d0069_SBCK_008-14a>¶
(劉湜九人同上此奏其文則出/公手元在外制集今移入此卷)¶
臣等準勑差詳定貢舉條制者伏以取士之方必求¶
(一作/責)其實用人之術當盡其材今教不本於學校士¶
不察於郷里則不能覈名實有司束(一作/求)以聲病學¶
者專於記誦則不足盡人材此獻議者&KR0001;共以為言¶
也臣等叅考衆&KR0003;擇其便於今者莫若使士(一作/人)皆¶
土著而教之於學校然後州縣察其履行則學者修¶
飭矣故為學制(一作/立學)合保薦送之法夫上之&KR0001;好(一/作)¶
(設/法)下之&KR0001;趨也今光(一有/舉字)䇿論則文辭者留心於治¶
亂矣簡其(一無/此字)程式(一作/試)則閎博者得以馳騁矣問¶
<pb:KR4d0069_SBCK_008-14b>¶
以大義則執經者不&KR0825;於記誦矣(一本其詩賦之未/能自肆者至此&KR0001;)¶
(謂盡人之材/者也在此下)故為先䇿論過落簡詩賦考式問諸科¶
大義之法此數者(一有/皆字)其大要也其詩賦之未能自¶
肆(一作/新)者雜用今體經術之未能亟通者尚依舊科¶
則中常之人皆可勉及矣此&KR0001;謂(一作/為)盡人之材者¶
(一無/此字)也其(一有/它字)通禮一有司之&KR0001;習及(一無此/九字)州郡¶
封彌謄録進士諸科帖經(一作/塡帖)之&KR0011;皆細碎而無益¶
者一切罷之凡其&KR0001;為(二字一作/為法者)皆申之以賞罰而¶
勸焉如此則飬士有素(一作/業)取材不遺(一有為治之/本也五字)¶
苟可施行望賜裁擇¶
<pb:KR4d0069_SBCK_008-15a>¶
奏議卷第八¶
論張子奭恩賞劄子材藝之人(之一/作出)¶
論救賑江淮飢民劄子敖敖(一從/口)外遭運使(一作外/遭轉運)¶
論乞不攻唃&KR2291;囉劄子具奏狀劄子(五字一/作凡)¶
論更改貢舉事件劄子而後可使(而一/作然)¶
<pb:KR4d0069_SBCK_008-15b>¶
#+PROPERTY: JUAN 8
#+PROPERTY: FILE SB04n0358-008歐阳文忠公文集居士集-卷第八.
<pb:KR4d0069_SBCK_008-1a>¶
　居士集卷第八　歐陽文忠公集八¶
　　　古詩二十一首¶
　　　　有贈余以端谿緑石枕與蘄州竹簟皆佳物¶
　　　　也余旣喜睡而得此二者不勝其樂奉呈原¶
　　　　父舍人聖俞直講¶
　端谿&KR0355;出缺月様蘄州織成&KR0031;水(一作/錦)紋呼兒置枕¶
　展方簟赤日正午天無雲黃琉璃光緑玉潤瑩淨冷¶
　滑無埃(一作/纎)塵憶昨開封暫陳力屢乞殘骸避煩劇¶
　聖君哀憐大臣閔察見衰病非虚飾猶蒙不使如(一/作)¶
(加)罪去特許遷官還舊職選材臨事不堪用見利無¶
<pb:KR4d0069_SBCK_008-1b>¶
慙惟苟得一從僦舍(一作/屋)居城南官不坐曹門(一作/閑)¶
少客自然唯與睡相冝以&KR0180;遭(一作/投)閑何愜適從來¶
羸&KR1170;苦疲困況此煩歊正炎赫少壯喘息人莫聽中¶
年鼻鼾尤惡聲癡兒掩耳謂雷作竈婦驚窺疑釡鳴蒼¶
蠅蠛蠓任縁撲蠹(一作/詩)書&KR0180;架拋縱橫神昬氣濁一¶
如此言語思慮何由清甞聞李白好飲酒欲與鐺杓¶
同生死(一作/死生)我今好睡又過之身與二物爲三爾江¶
西得請在旦暮收拾歸裝從此始終當卷簟&KR0157;枕去¶
築室買田清潁尾¶
　　　夜聞風聲有感奉呈原父舍人聖俞直講¶
<pb:KR4d0069_SBCK_008-2a>¶
夜半羣動息有風生樹端颯然飄我衣起坐爲長歎¶
苦暑君勿猒&KR0004;涼君勿歡暑在物猶盛涼歸歳將寒¶
清霜忽以飛零露亦漙漙霜露(一作/四時)本無情豈肯私¶
蕙蘭不獨草木爾君形安得完櫛髪變新白鑑容銷¶
(一作/無)故丹風埃共侵迫心志亦摧殘萬古一飛隼兩¶
曜&KR0031;跳丸擾擾賢與愚流沙逐驚湍其來固如此獨¶
乆知誠難服食爲藥悞此言真不刋但當飲美酒何¶
必被輕紈¶
　　　答梅聖俞大雨見&KR0009;¶
夕雲&KR0002;頽山夜雨如決渠俄然見青天&KR0395;&KR0395;升蟾蜍¶
<pb:KR4d0069_SBCK_008-2b>¶
倐忽隂氣生四面如吹嘘狂雷走昬黒驚電照䕫魖¶
搜尋起龍蟄下擊墓與墟雷聲毎軒轟雨&KR0020;隨疾徐¶
&KR0004;&KR0002;浩莫止俄&KR0053;閴無餘但掛千丈虹紫翠橫空虚¶
頃刻百變態晦明誰卷舒豈知下土人水潦没&KR0109;&KR0322;¶
擾擾泥淖中無異鴨與豬嗟我來京師庇身無弊廬¶
閑坊僦古屋卑陋雜里閭鄰注湧溝竇街流溢庭除¶
出門愁浩渺閉戸恐爲瀦牆壁豁四逹幸家無貯儲¶
蝦蟇鳴竈下老婦但欷歔九門絶來薪朝爨欲毀車¶
壓溺委性命焉能顧圖書乃知生堯時未免憂爲魚¶
梅子猶念我&KR0009;聲憂我居慰我以新篇琅琅比瓊琚¶
<pb:KR4d0069_SBCK_008-3a>¶
官閑行能薄&KR0024;益愧空踈歳月行晚矣江湖盍歸歟¶
吾居傳郵爾此計豈躊躇¶
　　　答聖俞白鸚鵡雜言¶
憶昨滁山之人贈我玉兎子粤明年春玉兎(一有/子字)死¶
日陽晝出月夜明世言兎子望月生謂此瑩然而白¶
者譬夫水之爲雪而爲冰皆得一隂凝結之純精常¶
恨處非大荒窮北極寒之曠野養違其性夭厥齡豈¶
知火維地荒絶漲海連天沸天(一作火/一作炎)&KR0044;黃冠黒距¶
人語言有鳥玉衣尤皎㓗乃知物生天地中萬殊難¶
以一理通海中洲(一作/州)島窮人迹來市廣州纔八國¶
<pb:KR4d0069_SBCK_008-3b>¶
其間注輦來最稀(一作/逺)此鳥何年隨海舶誰能徧歷¶
海上峯萬怪千竒安可極兎生明月月在天玉兎不¶
能乆人間況爾來從炎瘴地豈識中州霜雪寒渇雖¶
有飲飢有啄羈紲終知非爾樂天髙海闊路(一作/終)茫¶
茫嗟爾身微羽毛弱爾能識路知所歸吾欲開籠縱¶
爾飛俾爾歸詫宛陵詩此老詩名聞四夷¶
　　　清明前一日韓子華以靖節斜川詩見招遊¶
　　　李園旣歸遂苦風雨三日不能出窮坐一室¶
　　　家人輩倒殘壷得酒數杯泥深道路無人行¶
　　　去市又遠索於筐筥(一作/篋)得枯魚乾鰕數種¶
<pb:KR4d0069_SBCK_008-4a>¶
　　　彊飲疾醉昬然便寐旣覺索然因書所見奉¶
　　　呈聖俞¶
少年喜追隨老大厭諠譁慙愧二三子邀我行看花¶
花開豈不好時節亦云嘉因病旣不飲衆歡獨成(一/作)¶
(我)嗟管絃暫過耳風雨愁還家三日不出門堆豗&KR0011;¶
寒鴉妻兒強我飲飣餖果與&KR0050;濁酒傾殘壷枯魚雜¶
乾鰕小婢立我前赤脚兩髻丫軋軋鳴&KR0031;絃正如艣¶
嘔啞坐令江湖心浩蕩思無涯寵禄不知報&KR0066;毛今¶
巳華有田清潁間尚可事桑麻安得一黃犢幅巾駕¶
柴車¶
<pb:KR4d0069_SBCK_008-4b>¶
　　　奉答原甫見過寵示之作¶
不作流水聲行將二十年吾生少賤足憂患憶昔有¶
罪&KR0004;南遷飛帆洞庭入白浪墮淚三峽聽流泉援琴¶
寫得入此曲聊以自慰窮山間中間永陽亦如此醉¶
卧幽谷聽潺湲自從還朝戀榮(一作/寵)禄不覺&KR0066;髪俱¶
凋殘耳衰聽重手漸顫自惜指法將誰傳偶欣日色¶
曝書畫試拂塵埃張斷絃嬌兒癡女遶翁&KR0176;爭欲彊¶
翁聊一彈紫微閣老適我過愛我指下聲泠然戲(一/作)¶
(語)君此是伯牙曲自古常歎知音難君雖不能琴能¶
得琴(一作/其)意斯爲賢自非樂道甘寂寞誰肯顧我相¶
<pb:KR4d0069_SBCK_008-5a>¶
留連興䦨束帶索馬去却鎻塵匣包青氊¶
　　　㑹飲聖俞家有作兼呈原父景仁聖從¶
憶昨九日訪君時正見堦前兩叢菊愛之欲繞行百¶
匝庭下不能容我足折花却坐時嗅之已醉還家手¶
猶馥今朝我復到君家兩菊堦前猶對束枯莖槁葉¶
苦風霜無復滿叢金間緑京師誰家不種花碧砌朱¶
欄敞華屋奈何來對兩枯株共坐窮簷何局促詩翁¶
文字發天葩豈比青紅凡草木凡草開花數日間天¶
葩無根長在目遂令我每飲君家不覺長缾卧牆曲¶
坐中年少皆賢豪莫怪我今&KR0031;&KR0066;秃須知朱顔不可¶
<pb:KR4d0069_SBCK_008-5b>¶
恃有酒當歡(一作/飲)且相屬¶
　　　依韻奉酬聖俞二十五兄見贈之作¶
與君結交遊我最先衆人我少旣多難君家常苦貧¶
今爲兩衰翁髪白面亦皴念君懷中玉不及市上珉¶
珉賤易爲價玉棄乆埋塵惟能吐文章白虹射星辰¶
幸同居京城遠不隔重闉朝罷二三公隨我如魚鱗¶
君聞我來喜置酒留逡廵不待主人請自脫頭上巾¶
歡情雖漸鮮老意益相親窮逹何足道古來茲理均¶
　　　小飲坐中贈别祖擇之赴陜府(無擇)¶
明日君當千里行今朝始共一罇酒豈惟明日難重¶
<pb:KR4d0069_SBCK_008-6a>¶
持試思此㑹何甞有京師九衢十二門車馬煌煌事¶
奔走花開誰得屢相過盞到莫辭頻舉手驩情落寞¶
酒量減置我不須論老朽奈何公等氣方豪雲夢正¶
當吞八九擇之名聲重當世少也多竒晚方偶西州¶
政事藹風謡右掖文章煥星斗待君歸日我何爲手¶
把鋤犂汝隂叟¶
　　　奉答聖俞逹頭魚之作¶
吾聞海之大物&KR0011;無窮極蟲鰕淺水間蠃蜆如山積¶
毛魚與鹿角一龠(一作/拾)數千百&KR0053;藏各有時&KR0285;好無¶
南北其微(一作/小)旣&KR0002;斯其大有(一作其大固/一作大者固)莫測波濤浩¶
<pb:KR4d0069_SBCK_008-6b>¶
渺中島嶼生頃刻俄而没不見始悟(一作/乆始)出背脊有¶
時隨潮來暴死疑遭謫海人相呼集刀鋸爭剖(一作/斫)¶
析骨節駭專車鬚芒(一作/牙)侔劒㦸腥聞數十里餘臭¶
乆乃息始知百川歸固有含容德濳竒與祕寳萬狀¶
(一作/物)不一識嗟彼逹頭微誰傳到(一作偶傳到/一作偶傳入)京國¶
乾枯少滋味治(平/聲)洗費炮炙聊兹知異物豈足薦佳¶
客一旦辱(一作/得)君詩虚名從此得(京師人不識此魚/滄州向防禦見&KR0009;)¶
(以分聖俞/辱以詩答)¶
　　　送刁紡推官(一本無/二字)歸潤州¶
翹翹名家子自少能慷&KR0099;甞從幕府辟躍馬臨窮塞¶
<pb:KR4d0069_SBCK_008-7a>¶
是時西邊兵屢戰輙(一作無/功屢)奔潰歸來買良田俛首¶
學秉耒家爲白酒醇門掩青山對優游可以老世利¶
何足愛奈何從所知又欲向并代主人忽南遷此計¶
亦(作/乃)中悔彼在吾徃(一作/乃)從彼去吾亦退與人交¶
&KR0002;此可以言節槩¶
　　　夜坐彈琴有感二首呈聖俞¶
吾愛陶靖節有琴常自隨無絃人莫聽此樂有誰知¶
君子篤自信衆人喜隨時其中苟有得外物竟何爲¶
&KR0009;謝伯牙子何須鍾子期¶
鍾子怱已死伯牙其已乎絶絃謝世人知音從此無¶
<pb:KR4d0069_SBCK_008-7b>¶
瓠巴魚自躍此事見於書師曠甞一鼓羣鶴舞空虚¶
吾恐二三&KR0003;其言皆過歟不然古今人愚智邈巳殊¶
奈何人有耳不及鳥與魚¶
　　　二月雪¶
寧傷桃李花無損杞與菊杞菊吾所嗜惟恐食不足¶
花開少年事不入老夫目老夫無遠慮所急在口腹¶
風晴日暖雪&KR0004;銷踏泥自採籬邊緑¶
　　　歸田四時樂春夏二首(秋冬二首命/聖俞分作)¶
春風二月三月時農夫在田居者稀新陽晴暖動膏¶
脉野水泛灩生光輝鳴鳩聒聒屋上啄布&KR0150;翩翩桑¶
<pb:KR4d0069_SBCK_008-8a>¶
下飛碧山逺映丹杏發青草暖眠黃犢肥田家此樂¶
知者誰吾獨知之胡不歸吾已買田清潁上更欲臨¶
流作釣磯¶
南風原頭吹百草草木叢深茅舍小麥穗&KR0004;齊稚子¶
嬌桑葉正肥蠶食飽老翁但喜歳年熟餉婦安知時¶
節好野棠棃密啼晚鶯海石榴紅囀山鳥田家此樂¶
知者誰我獨知之歸不早乞身當及彊健時顧我蹉¶
跎已衰老¶
　　　明妃曲和王介甫作¶
胡人以鞍馬爲家射獵爲俗泉甘草美無常處鳥驚¶
<pb:KR4d0069_SBCK_008-8b>¶
獸駭爭馳逐誰將漢女嫁胡兒風沙無情貌如玉身¶
行不遇中國人馬上自作思歸曲推手爲琵却手琶¶
胡人共聽亦咨嗟玉顔流落死天涯琵琶(一作/此曲)却傳¶
來漢家漢宫爭按新聲譜遺恨已深聲更苦纎纎女¶
手生洞房學得琵琶不下堂不識黃雲出塞路豈知¶
此聲能斷腸¶
　　　盆池¶
西江之水何悠哉經歷灨石險且回餘波拗怒猶(一/作)¶
(獨)涵(去)澹奔濤擊浪常喧豗有時夜上&KR0364;王閣月照¶
凈練(一作/緑)無纎埃楊䦨左里在其北無風浪起傳古¶
<pb:KR4d0069_SBCK_008-9a>¶
　來老蛟深處猒窟穴蛇身微行見者猜呼龍瀝酒未¶
　及祝五色粲(一作/照)爛髙崔嵬忽然遠引千丈去百里¶
　水面中分開&KR0053;蹤滅跡莫知處但有雨雹隨風雷千¶
　竒萬變聊一戲豈(一作/肯)顧溺死爲可哀輕人之命&KR0002;¶
　螻螘不止山嶽將傾頽此外魚鰕何足道猒飫但覺¶
　腥盤杯壯哉豈不快耳目胡爲守此空牆隈陶盆斗¶
　水仍下漏四岸乆雨生莓苔遊魚撥撥不盈寸泥濳¶
　日炙愁暴鰓魚誠不幸此跼促我能決去反徘徊¶
　　　　再和明妃曲¶
　漢宫有佳(一作/美)人天子&KR0004;未識一朝隨漢使遠嫁單¶
<pb:KR4d0069_SBCK_008-9b>¶
于國絶色天下無一失難再得雖能殺&KR0030;工於事竟¶
何益耳目所及尚如此萬里安能制夷狄漢計誠已¶
拙女(一作/美)色難自誇明妃去時淚灑向枝上花狂風¶
日暮起飄泊落誰家紅顔勝人多薄命莫怨春風當¶
自嗟¶
　　　奉送原甫侍讀出守永興(一作奉送永興/安撫劉侍讀)¶
酌君以荆州魚枕之蕉贈君以宣城䑕須之管酒如¶
長虹飲滄海筆&KR0002;駿馬馳平坂愛君尚(一作/年)少力方¶
豪嗟我乆衰歡漸鮮文章驚世知(一作/聞)名早意氣論¶
交相得晚魚枕蕉一舉十分當覆盞䑕須管爲物雖¶
<pb:KR4d0069_SBCK_008-10a>¶
微情不淺新詩醉墨時一揮别後&KR0009;我無辭遠¶
　　　哭聖俞¶
昔逢詩老伊水頭青衫白馬渡伊流灘聲八節響石¶
樓坐中辭氣凌清(一作/髙)秋一飲百盞不言休酒酣思¶
逸語更遒河南丞相稱賢侯後車日載枚與鄒我年¶
最少力方優明珠白璧相報投詩成希深擁鼻謳師¶
魯卷舌藏戈矛三十年間如轉眸屈指十九歸山丘¶
凋零所餘身百憂晚登玉墀侍珠旒詩老虀鹽太學¶
愁乖離㑹合謂無由此㑹天幸非人謀頷鬚已白齒¶
根浮子年加我貌則不歡猶可彊閑屢偷不覺歳月¶
<pb:KR4d0069_SBCK_008-10b>¶
成淹留文章落筆動九州釡甑過午無饙餾良時易¶
失不早&KR0053;篋櫝(一作/櫃)瓦礫遺琳璆薦賢轉石古所尤¶
此事有職非吾羞命也難知理莫求名聲赫赫掩諸¶
幽翩然素旐歸一舟送子有淚流如溝¶
居士集卷第八¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_008-11a>¶
石枕蘄簟哀憐(一作/矜憐)臨事(一作/任事)甞聞(一作/昔時)好飲(一作/愛飲)¶
夜聞風聲以飛(一作/巳飛)共侵迫(共一/作苦)¶
清明前一日奉呈聖俞得酒(一作得/濁酒)¶
贈别祖擇之煌煌(一作/皇皇)落寞(寞一/作莫)¶
逹頭魚剖析(一作/斫析)¶
夜坐彈琴見於書(一作載/諸書)¶
二月雪寧傷(一作/損)¶
歸田四時樂晚鶯(一作/曉鶯)¶
明妃曲無常處(石本作/隨山川)漢宫(一作/漢家)¶
盆池楊闌左里(一作揚/瀾左蠡)輕人之命(石本作奈/何人命)魚誠(石/本)¶
<pb:KR4d0069_SBCK_008-11b>¶
(作魚/生)幸此(石本作/幸遭)能決去反(石本作可/決去猶)¶
#+PROPERTY: JUAN 8
#+PROPERTY: FILE SB04n0362-008歐阳文忠公文集書簡-卷第八.
<pb:KR4d0069_SBCK_008-1a>¶
書簡卷第八　歐陽文忠公集一百五十一¶
　　　與丁學士(寳臣字元珍/皇祐四年)¶
某啓自聞南方㓂梗思欲附問凶禍閑居難求的便¶
雖在哀殞翹想之心不可道也元珍學行優深才當¶
逺用遘(一作/罹)此不幸古人多然在處之有道爾古之¶
君子所以異於常人者能安常人之所不能安也所¶
恨某居此際不能奔走耳某衰病無復生理今秋欲¶
扶護歸郷恐趂&KR0089;期不及則且權厝郷寺俟它年耳¶
忽偶黄莘先輩過云賢兄在舒州因得附此草草不¶
能盡鄙懷當續馳訊也秋&KR0044;寛中自愛某再拜¶
<pb:KR4d0069_SBCK_008-1b>¶
　　　又(嘉祐四年)¶
元珍淹屈于外交游所冝出力旣黙無所爲而至於¶
書問亦不能時致其勤其爲慚罪不待言矣某自&KR0041;¶
思歸院雖稍清閑而忽忽度日公私無所益此處京¶
師者汨汨之常態也幸非甚愚頗知脫此而逺去然¶
事有不得遂去者古人所謂不如意十常八九者殆¶
此&KR0011;也今歳廷試得人之盛中外共慶況在佳婿此¶
豈非乆滯中一可喜事哉今因胡推官行謹奉狀相¶
㳄陸君行當别布懇¶
　　　又(嘉祐四年)¶
<pb:KR4d0069_SBCK_008-2a>¶
某向在府中困於煩冗乆不奉狀徒用瞻思專人遽¶
來特辱嘉問承渉夏巳來體氣清福深所欣慰元珍¶
才行並髙而困蹇如此吾徒之責也某昨&KR0013;煩使初¶
不敢辭然几案之才素非所長加以早衰多病筋力¶
不支屢自陳乞蒙恩得解去實出天幸然請外之志¶
尚未獲素心又以殘史終篇有期夏秋之交可決南¶
去相見未涯千萬鄙懷臨&KR0083;不能悉布惟慎重自愛¶
以順休復¶
　　　答郭刑部(輔)¶
某啓方欲因兒子行奉狀遞中忽辱書可量欣慰兼¶
<pb:KR4d0069_SBCK_008-2b>¶
審春寒動履清勝承諭以嵩少之游豈勝跂羡此樂¶
常爲山人處士得之衣冠仕宦比其汲汲得如其志¶
不老則病矣雖有登臨之興勉彊而爲之巳不勝其¶
勞也若神完氣銳惟意所適如公之樂者百無一二¶
人也如某者目固不能逺望足亦不任登髙矣可歎¶
可歎相見未涯嚮暖加愛¶
　　　與朱職方(處約/嘉祐五年)¶
某啓乆不奉状夏&KR0044;公外竊惟體履休勝陳詵寺丞¶
佳士也曽在滁州同官今其南歸願拜識幸希留念¶
也屬唐史終篇忙迫作書不謹備恕之方暑慎愛¶
<pb:KR4d0069_SBCK_008-3a>¶
　　　與蔡省副¶
某頓首公私忽忽乆闕致誠辱教字承巳登舟遂不¶
復一得叙别可勝瞻戀短景日暮還家客巳盈室寢¶
食殆廢習以爲常以此乆不奉問慙罪慙罪汝隂君¶
子乆處疾少間當來歸未見惟寛中自愛審用藥餌¶
不盡區區¶
　　　與王發運(鼎字寳臣/嘉祐二年)¶
某啓中春甞辱恵問不審渉夏暑毒體氣如何某自¶
出貢院爲羣士諠詬㝷而入夏京師旱疫家人&KR0011;染¶
時氣區區中復有病患憂煎以此乆不附狀寳臣治¶
<pb:KR4d0069_SBCK_008-3b>¶
漕南方雖乆淹于外然振綱革弊公私所頼者不細¶
比於碌碌于此無所云&KR0024;者所得多矣某再請洪井¶
未得屢罄所懷期於必得也未相見間惟爲時自重¶
謹於遞中奉此不宣某再拜¶
　　　又(嘉祐二年)¶
某啓衰病無悰難乆於此加以私計日思南去未可¶
得者無他近時内外制請便例不得從爾柰何柰何¶
自之翰有事故人零落所存者幾更復何心追後生¶
於紛華某將入貢院時之翰疾已甚比出遂不見遽¶
失斯人爲恨何勝與同年相知尤甚遂及之愁人愁¶
<pb:KR4d0069_SBCK_008-4a>¶
人中間承惠金櫻煎近方開而服之其製(一作/煎得)尤精¶
多荷中年衰病太甚世情已去但猶藉藥力且扶旦¶
夕爾遽中不子細¶
　　　與馬運判(遵/皇祐二年)¶
某啓乆别欣此瞻候隂寒道中尊候休勝河役動衆¶
疲民利害繄公處置之耳他俟握手不能具述因人¶
走此不宣某再拜運判裏行執事(十二月七日)¶
　　　答韓欽聖(宗彦/嘉祐二年)¶
某啓昨使舟行日不及攀别深以爲恨人至辱書伏¶
承署事以來當此祁寒體況清福實以爲慰也外&KR0024;¶
<pb:KR4d0069_SBCK_008-4b>¶
之樂得之有素伏讀佳作益以起予無用之質衰病¶
颯然造物者畏浮議以見縻柰何柰何歳晚以時自¶
重人還謹奉此爲謝不宣某再拜欽聖提刑學士(十)¶
(一月二日)辱寵恵佳篇欽誦不巳旦夕和得遞中¶
附上新甘竒味珍荷也珍荷也部頭事藝稍進得賢¶
者齒問更増勉勵也(呵呵)劉守到必還使司當復清¶
淡也甞&KR0003;襄陽山水一經真賞果如鄙言否¶
　　　答李學士(嘉祐八年)¶
某啓自遭罹國䘏哀摧殆無以生伏惟感慕攀號何¶
以堪處伏承逺賜存慰豈勝感咽&KR0012;拙遭遇昔與安¶
<pb:KR4d0069_SBCK_008-5a>¶
道皆奉清光今兹衰晚才薄責重未知死所何以論¶
報嚮秋更冀以時加愛¶
　　　與王學士¶
某頓首京師區區自朝及夕無益於公私而思接賢¶
者之論亦不時得近兩辱見顧皆不&KR0023;迎候豈勝爲¶
恨寒隂不審氣體何似旦夕當卜至門未間先此爲¶
謝冀有以亮之而巳¶
　　　又(熈寧三年/此帖又載/第九卷却云與薛少卿)¶
某啓急足至辱書喜承尊候萬福貴眷各安甚慰企¶
想近入京衙校過潁捧手教㝷於遞中奉狀必逹視¶
<pb:KR4d0069_SBCK_008-5b>¶
聽某到此以弊止未完固少留以葺然欲遂爲掛冠¶
之請逺近相知皆相督以蔡是自乞湏且勉赴到任¶
徐請歸休未遲今遂治行二十一二間上道三四日¶
至蔡别拜状恐乆滯急足忙中作書不悉¶
　　　答張學士(嘉祐■年)¶
某啓中間辱恵書未遑脩答又辱恵書意愛勤勤重¶
増感愧某以甞患兩手中指攣搐爲醫者俾服四生¶
丸手指雖不搐而藥毒爲孽攻注頥頷間結核咽喉¶
腫塞盛暑中殆不聊生近方銷釋衰朽百病交攻難¶
堪乆處兹地漸欲謀爲退縮得免罪戾以疾爲名而¶
<pb:KR4d0069_SBCK_008-6a>¶
去猶是幸人使&KR0016;廵歷何時一過都下少遂握手未¶
間以時自愛仲儀䘮子應滯行期許事猶煩餘暇沖¶
卿恐猶未歸未及作書爲懇¶
　　　又(嘉祐■年)¶
某啓區區乆不馳問豈勝瞻勤暑毒竊惟體履清福¶
兼承權留務都邑孔道諒少勞神中間甞辱恵問不¶
時修報亦可知其冗率也慚感慚感某唐史終篇遂¶
當復㝷江西之請衰病無堪爲歸老之謀爾未由握¶
手莫罄鄙懐惟冀爲時自愛以副企詠¶
　　　又¶
<pb:KR4d0069_SBCK_008-6b>¶
某啓前日專詣舟次值不在略見賢郎比欲旦夕再¶
祗候而大雨連綿無由出門兼恐已行忽辱手教乃¶
知即今方行不&KR0023;面别惟以時自愛瞻企何已東南¶
應亦有所欲但倉卒不暇續當有信咨煩也蔣同年¶
千萬爲伸意近得書亦當作書也南郡近有書去矣¶
人立待草草¶
　　　又¶
某啓衰病無堪叨竊過分方深愧懼遽辱誨存兼承¶
恵&KR0009;佳篇豈勝珍誦湖園野趣近郡所無夢寐在焉¶
何甞忘也若得偶逃罪責歸老其間遂養慵拙何勝¶
<pb:KR4d0069_SBCK_008-7a>¶
幸也歳晚寒凛&KR0323;言未期惟冀以時自重¶
　　　答陸學士(經字子履/至和二年)¶
某啓使北徃返六千里早衰多病不勝其勞使者輩¶
徃凡七八獨疲劣者尤覺其苦也還家人事日益區¶
區浮生何處得少休息承子履在洛甚安又知來鄭¶
書碑咫尺莫得奉見獨見勝之備知動止辱書益用¶
爲慰漸暄珍愛人還謹此¶
　　　又(熈寧四年)¶
某啓乆闕奉問忽枉以書奚勝感慰兼審經寒履況¶
沖&KR0073;某衰病餘生得請歸老而遷官兼職皆出特恩¶
<pb:KR4d0069_SBCK_008-7b>¶
榮幸之愧無以爲諭第乆疾累年頓難減損然得此¶
閑適足以安養又其幸也遂復田畒無期㑹見企仰¶
而巳千萬加愛¶
　　　又(冶平四年)¶
某啓早來辱枉使車重増媿感過午遂&KR0044;承動履清¶
和方苦昬乏忽&KR0013;手教兼恵以藥并方尤荷意愛之¶
厚第藥性差&KR0044;當漸漸服之也竊承代歸有期依依¶
之意愚當與潁民同也餘留靣布人還少奉此¶
　　　與刁學士(約)¶
某啓前日承寵訪秋暑計尊候康和以居處狹陋欲¶
<pb:KR4d0069_SBCK_008-8a>¶
&KR0114;定力約數君奉同閑話一日旣稍寛涼又佳水烹¶
一兩盃茶幸告月初約一日恐爲㑹處多故先次(一/作)¶
(此)咨啓¶
　　　答連職方(庶字君&KR0236;/天聖巾)¶
某惶悚頓首上黨三哥良執少(一作/乆)别伏想體中佳¶
好近者兄長行&KR0023;奉短札懇悃之素具之如昨洎任¶
進來得三兄信伏知軒車猶未歸仙墅某自返黨閭¶
邈然塊處日以賤事相逼魚鱗左右至於筆硯之具¶
視同長物而巳前承寵示佳句乆欲爲答柰六情底¶
滯不能叩課加之對雷門之前非布皷之能過也但¶
<pb:KR4d0069_SBCK_008-8b>¶
効曹生游&KR0045;季布之名日得傳播於漢東士流之間¶
諷誦傳冩者迨(疑)使中山兎悲而洛陽紙貴也今勉¶
成一首以報來賜小生學非師授性且&KR0115;憃仰頼良¶
交時賜教誘若不爲索其病疵而姑効司馬生言好¶
字則三哥顧我之厚薄可由斯而見矣崢歳且晏平¶
居寡徒想望故人能不愴恨時因北風幸無忘徳音¶
之恵某頓首¶
　　　又(嘉祐五年)¶
某啓近甞辱恵問不審寒來體履如何京師區區幸¶
時與元禮相見然衰病鮮悰無復壯年游從之樂也¶
<pb:KR4d0069_SBCK_008-9a>¶
殘史巳終篇南歸之思如欲飛爾君&KR0236;決然遂獲閑¶
居之適應知此趣真老者之所便也況竊禄甚厚於¶
國無&KR0024;豈堪碌碌乆此乎握手未期聊爲君&KR0236;道此¶
盛寒多愛¶
　　　又(熈寧/年)¶
某啓令姪過郡辱書粗尉積年思企之勤兼得一詗¶
起居康福外絶世欲内養天真冝其極方外之樂享¶
眉夀於無涯某寵禄盈溢心志衰零尚此盤桓未償¶
夙願然亦不出新春歸計可決第思&KR0163;屋之游四十¶
年之舊零落之餘所存者幾而吾二人者邈焉各在¶
<pb:KR4d0069_SBCK_008-9b>¶
一方未知握手之期用此不勝區區爾歳律遒盡寒¶
色嚮深惟以時加愛¶
　　　又(熈寧四年二月)¶
某啓守蔡忽巳半歳老年百病交攻賴此閑僻偷安¶
然猶經春在告人事曠廢咫尺相去闕於馳問使至¶
辱書旣慚且感喜承尊候康&KR0073;某以衰殘未遂一丘¶
之願勉彊憂畏惟思髙賢逺識早能超出塵累冝享¶
福壽於無涯也企慕企慕相見未期初暄保愛¶
　　　又(熈寜四年四月)¶
某啓相去不逺恵然之顧出於乗興古賢佳事有望¶
<pb:KR4d0069_SBCK_008-10a>¶
於故人但不敢坐邀爾某入新年&KR0541;更衰殘昨三月¶
中欲遂伸前請決計歸休封遞角次得闕報陜兵爲¶
孽逺近驚懼朝廷方有西顧之憂遂且少止今已寧¶
息非晚必期得請也若遂還潁則相去益逺至時或¶
一就蔡枉顧可否千里命駕近世未聞亦是一時竒¶
事有望有望亂道思潁詩一卷粗以見志閑中可資¶
一噱¶
　　　答連郎中(庠字元禮)¶
某啓才薄力劣任非其稱初無報効徒自爲勞人事¶
都廢恃親舊見哀而不責小故湖外風土如何嚮承¶
<pb:KR4d0069_SBCK_008-10b>¶
體中亦小不佳今喜清康君&KR0236;兄亦乆不承問多事¶
怱怱不曽作得一書慙悚慙悚恵柑甚佳逺地難致¶
尤爲珍感鳯團數餅聊表信而已歳律遽窮新春多¶
愛¶
　　　又¶
某啓永賢郎小娘子見過故人有佳兒女朋友所當¶
共慶也兼辱簡字恵以熊白并蹯鮓等皆飲酒具獨¶
患累日苦目昬未能近盃杓也朝暮乗閑道話¶
　　　答丘寺丞¶
某頓首今日食後就寢方&KR0116;擁&KR0013;卧讀太白集忽辱¶
<pb:KR4d0069_SBCK_008-11a>¶
恵佳篇豈勝感愧當亦牽強爲報恐滯使人且此爲¶
謝¶
　　　答韓宗彦(嘉祐四年/本卷前有答韓/欽聖二幅即宗彦也誤寘此)¶
某啓專人辱書承此初暑體履清勝實慰瞻勤前在¶
府中甞辱恵問牽以俗冗不時布&KR0323;昨以衰病屢自¶
乞蒙恩俾解煩劇雖江西前請未獲素心而疲憊計¶
不能乆粗得休息亦不勝其幸方得復從諸公之遊¶
而子華遽遷執憲然命出中外稱愜某旣得閑適遂¶
且盤桓過夏秋冬當遂前請相見未涯但聞風采行¶
&KR0013;嚴召未間暑&KR0044;以時自愛因人還謹此爲謝¶
<pb:KR4d0069_SBCK_008-11b>¶
　　　答&KR0058;宗孟(醇/熈寧二年)¶
某啓近遣家兵至萬夀奉迎有書計逹專人恵教乃¶
承路中得疾問來人不能詳言即日必惟巳&KR0023;痊安¶
旅中有疾亮難乆也辱諭㝷醫細思皆小小外事不¶
足動懷豈冝輕爲去就許昌避(疑)介至亳又陳曹爲¶
梗今又復然足驗世人常態處處如此然則㝷醫所¶
至未必見容但當寛度包之爾冨丞相奉知必不淺¶
已教他舉留再任莫且隠忍終之否某性自少容老¶
年磨難多漸能忍事前後蒙見教者豈非欲某寛中¶
以忍事耶却敢以此意奉規不恠不恠未敢奉邀必¶
<pb:KR4d0069_SBCK_008-12a>¶
且徑還家也嚮暖加愛不宣某再拜¶
　　　與裴如晦(煜/嘉祐五年)¶
某啓酷暑阻奉見竊惟體氣佳和新事頗動人耳目¶
惟静處聽閙益覺其喧也聖俞&KR0608;助遂獲幾何苟有¶
所得幸且勿送其家也望略批示或約相見爲佳謹¶
此咨啓某再拜如晦學士(廿四日)¶
　　　答杜植(嘉祐五年)¶
某啓公私多故乆闕馳誠然亦乆不承問忽於遞中¶
辱書喜慰無量兼審經寒動履清勝不相見數年間¶
親舊零落所有無幾在者衰殘老病於理冝然其間¶
<pb:KR4d0069_SBCK_008-12b>¶
不能量力決然早去而留連禄仕任過其分勉強碌¶
碌迄無可稱以取責於一時而貽譏於後世則鄙人¶
於數老叟中又獨&KR0018;此&KR0002;寵利紛華不惟非素心所¶
溺就令心有所好大抵晚年實能享者於身所得幾¶
何由是言之得失不較可知自去夏迨今病恙交攻¶
尤苦齒牙飲食艱難則嚮所謂於身所得者無復有¶
爾可嘆可嘆不相見乆因書及此聊當一&KR0015;爾聖俞¶
家賴諸故人力得不失所漳州兒子軰更在教育他¶
事應在雅懷有以處之不待言也新歳千萬加愛因¶
風不惜恵問以慰瞻仰不宣某再拜¶
<pb:KR4d0069_SBCK_008-13a>¶
　　　答陸伸¶
某啓人至辱示長書及古今雜文十軸其研窮六經¶
之旨究切當世之務與其辨論文辭之際如決壅塞¶
闢通衢以瀉浩渺之無窮御駔駿而馳騁然則吾子¶
之所能與其所用心者不待相見而可知矣某衰病¶
廢學多難於時常幸得空閑之處苟樂於自棄而吾¶
子獨不棄之惠然見及何以當之欣慕感媿聊兹爲¶
謝幸察其區區¶
　　　與丁學士(見英辭&KR0011;稾巳下續添)¶
元珍屈處冗務士夫所歎清議尚存自當奮滯惟通¶
<pb:KR4d0069_SBCK_008-13b>¶
塞有時少須之耳某碌碌于此為庸人出處之計前¶
以屢陳矣¶
　　　又¶
冗務誠非賢者所處然屈伸之際又非賢者不能安¶
也凡在交舊莫不以此爲慮而未知所以為之奈何¶
自古賢逹之士固甞有所屈伸其所以處之者乃其¶
平生所學者耳足下所存逺大故知必能及此敢道¶
之¶
　　　與蔡省副(嘉祐■年/見名賢簡啓)¶
某啓昨日無以為禮深用慙靦&KR0043;來動履想佳然中¶
<pb:KR4d0069_SBCK_008-14a>¶
席遽起遂不可留變此新例他時東齋之㑹敢不遵¶
用故事也適得沖卿簡言原父巳送詩云某殊未有¶
一句欲借一拭目以發衰鈍三日欲去出城送沖卿¶
能徃否此不敢強閑及之¶
　　　又(嘉祐■年)¶
某啓昨日知與沖卿賞月必有餘樂某亦邀同軰二¶
三人淡坐不飲殊亦鮮歡但飲冷過多又病真不能¶
追逐少年矣前時烏絲欄輒留欲書其後尚未有暇¶
適因尋書别得少佳者且納上聊資揮灑章望之長¶
言試爲一闋(疑)後日方得奉見謹此咨布¶
<pb:KR4d0069_SBCK_008-14b>¶
　　　與裴學士(名煜字如晦嘉祐八年以祕閣校/理知潤州/前有嘉祐五年一帖)¶
某啓公私冗&KR0200;人事多廢不&KR0023;奉問忽巳逾時專人¶
辱書承經寒氣體清安稍慰瞻想也某年齒日増心¶
志日耗材薄任重憂責無涯故人在逺誰與教告誠¶
未知稅駕之所也如晦代歸有期竊承私門多所憂¶
撓顧知紛紛此世少無事人也恵甘誠爲佳物然不¶
飲巳朞年矣茶湏甞方敢致謝嚮春和更希慎愛專¶
人還謹奉此不宣某頓首如晦學士足下二月三日¶
　　　與趙學士(名彦若字元考/熈寜/年)¶
脩啓頃蒙軒&KR0016;少留忽忽殆踈&KR0323;奉然每親餘論獲¶
<pb:KR4d0069_SBCK_008-15a>¶
益已多少别方爾傾馳辱書感愧旦夕亮且就道霜¶
月嚮寒千萬愛攝不宣歐陽脩奉啓太常學士執事¶
八月晦日¶
　　承示集古跋尾數事頓&KR0036;蒙滯恨不早拜呈也¶
書簡卷第八¶
與丁學士第一帖不可道(一作不可/一二道)不能安(一作/難安)歸¶
郷(此下一有以風/波道逺五字)¶
<pb:KR4d0069_SBCK_008-15b>¶
第二帖況在佳壻此豈非乆滯中一可喜事哉(■十/五字)¶
(一作況在佳壻/髙與良增喜慰)¶
第三帖深所(一作/乃心)¶
與王發運中春(一作/春中)¶
答李學士以時(一作/爲時)¶
答韓宗彦疲憊計不能乆(一作疲憊交/攻不能自支)¶
#+PROPERTY: JUAN 8
#+PROPERTY: FILE SB04n0373-008歐阳文忠公文集集古錄跋尾-卷第八.
<pb:KR4d0069_SBCK_008-1a>¶
集古録跋尾卷第八　歐陽文忠公集一百四十一¶
　　　唐徐方回西墉記(寳應/年)¶
右西墉記唐徐方回撰方回云寳應中為南陽令得¶
崔子玉所作平子銘末二十一字陷于㕔之西墉按¶
今西鄂石本末句見在方回所得乃南陽半石之末¶
也今又亡矣惜哉(右集本)¶
　　　唐禹廟碑(大曆三年/叚季展書)¶
崔巨文傳於今者絶少皆不及此碑季展他所書亦¶
不偉於此治平二年上元日書(右眞蹟)¶
　　　唐崇徽公主手㾗詩(大曆四年)¶
<pb:KR4d0069_SBCK_008-1b>¶
右崇徽公主手㾗詩李山甫撰崇徽公主者僕固懷¶
恩女也懷恩在肅宗時先以二女嫁回紇其一嫁毗¶
伽可汗少子後號登里可汗者是也其一不知所嫁¶
何人唐書懷恩傳及回紇傳皆不載惟懷恩所上書¶
自陳六罪有云二女逺嫁為國和親以此知其又甞¶
嫁一女爾此所謂崇徽公主者懷恩㓜女也懷恩既¶
反引羌渾奴刺為邊患永泰中病死於靈武其從子¶
名臣以千&KR0016;降唐大曆四年始以懷恩㓜女為(集本/有崇)¶
(徽二/字)公主又嫁回紇即此(集本有公/主二字)也治平元年三¶
月八日書(右眞蹟)¶
<pb:KR4d0069_SBCK_008-2a>¶
　　　唐僧懷素法帖(大曆十二年)¶
右懷素唐僧字藏真特以草書擅名當時而尤見珍¶
於今世予甞謂法帖者乃魏晉時人施於家人朋友¶
其逸筆餘興初非用意而自然可喜後人乃棄百事¶
而以學書為事業至終老而(集本無/此字)窮年疲弊精神¶
而不以為苦者是真可&KR0015;也懷素之徒是已治平元¶
年八月八日書(右眞蹟)¶
　　　唐重摹呉季子墓銘(大曆十四年)¶
右呉季子墓銘自前世相傳以為孔子所書據張從¶
紳(疑)記云舊石堙滅開元中玄宗命殷仲容模搭其¶
<pb:KR4d0069_SBCK_008-2b>¶
書以傳然則開元之前已有本矣至大曆中蕭定又¶
刋于石則轉相傳模失其真逺矣按孔子平生未甞¶
至呉以史記世家考之其歷聘諸侯南不踰楚推其¶
歳月蹤跡未甞過呉不得親銘季子之墓又其字特¶
大非古簡牘所容第以其名傳之乆不可遽廢故録¶
之以俟博識君子(右集本)¶
　　　又¶
右古&KR0144;文曰嗚呼有呉延陵季子之墓自前世相傳¶
以為孔子所書據張從紳(疑)記云舊石堙滅開元中¶
玄宗命殷仲容榻本遂傳於世然則開元以前已有¶
<pb:KR4d0069_SBCK_008-3a>¶
刻石矣其後正元中鄭播又為記盧國遷建堂樹碑¶
則今本又非仲容所模者字亦竒偉莫知何人所書¶
按孔子未甞至呉以史記世家考之其歷聘諸侯南¶
不逾楚推其歳月蹤跡無過呉之理不得親銘季子¶
之墓又其字特大非簡牘所容惟博物君子必能辨¶
之(右真蹟)¶
　　　唐竇叔蒙海濤誌(大曆中)¶
右海濤誌竇叔蒙撰其書六篇一曰海濤誌二曰濤¶
曆三曰濤日時四曰濤期五曰朔望體象六曰春秋¶
仲月漲濤解余嚮在揚州得此誌甚愛之張于座右¶
<pb:KR4d0069_SBCK_008-3b>¶
之壁冀於朝夕見也巳而夜為風雨所壞其後求之¶
凡十五年而復得斯本以示京師好事者皆云未甞¶
見也(右集本)¶
　　　唐鹽宗神祠記(大曆中)¶
右鹽宗神祠記錢義方撰近時有尚書郎張席自言¶
家寓解州為余言安邑解縣兩池鹽事云夏月鹽南¶
風來池面紫色湏&KR0119;凝結如雪土人謂之漫生鹽而¶
兩池歳役畦夫數百種鹽公&KR0059;秏弊而州縣吏縁以¶
為姦利棄漫生鹽不取誣其苦不可食席博學能言¶
漢唐事尤詳為余復言前世鹽皆自生開元中姜師¶
<pb:KR4d0069_SBCK_008-4a>¶
度為河中尹而鹽池涸始置鹽屯故唐格自開元後¶
遂有畦夫營種之課席因上書論鹽漫生之利官遂¶
罷畦夫而公&KR0059;皆以為然而議者或害其事乃云漫¶
生鹽味苦不可食或云暫結復銷不可畜聽者方惑¶
其事余因讀義方所記乃云若隂陽調和&KR0017;神驅造¶
不勞人而擅其利與夫鑿泉煑海不相為謀由是知¶
唐世鹽非營種為決可信義方大曆時為榷鹽使余¶
家集録古文不獨為傳記正訛繆亦可為朝廷决疑¶
議也(右集本)¶
　　　唐鴈門王田氏神道碑(代宗時)¶
<pb:KR4d0069_SBCK_008-4b>¶
右唐魏博節度使鴈門郡王田承嗣碑營田副使裴¶
抗撰子緒碑節度判官丘絳撰按唐書列傳承嗣十¶
一子維朝華繹綸綰緒繪純紳縉而緒次當第七此¶
二碑皆以緒為第六子而無綰自緒而下有繪純紛¶
縉與史不同二碑當時故吏所作必不誤蓋史之繆¶
也其文與字皆不嘉故余特録其世次而巳(右眞蹟)¶
　　　唐李憕碑(大曆四年)¶
右李憕碑李紓撰新唐書列傳云憕十餘子江涵渢¶
瀛等同&KR0013;害惟源彭免據李紓載憕子見於碑者實¶
十二人曰右&KR0024;闕彭汝州刺史深華隂丞渢左驍衞¶
<pb:KR4d0069_SBCK_008-5a>¶
兵曹瀛硤石丞沆洪州别駕澥洛陽尉渭司農主簿汶¶
又云公之薨也彭從玄宗南狩次公而殁深授任他¶
郡其在洛陽者長子江第三子涵與華隂驍衞而又¶
少子合六人皆從公殱千虜刃硤石而下與衆孫之¶
在者僅以孩提免如紓所記憕子盡於是矣未甞有¶
源也紓但言衆孫孩亦不云有未名子也然則源者¶
史家何從而得之據史言源為司農主簿以碑考之¶
源當為汶也又據碑方憕殁于賊也彭深沆澥渭汶¶
六子獲免而史惟云源彭此當以碑為正紓當代宗¶
時為憕作碑自云與憕有通家之好㓜奉升堂之慶¶
<pb:KR4d0069_SBCK_008-5b>¶
冝知憕事不繆也(右集本)¶
　　　唐甘棠館題名(歳月見本文)¶
右甘棠館題名自唐徳宗貞元以來止於㑹昌文字¶
多已磨滅惟高元&KR0073;韋夏卿所書尚可讀甚矣人之¶
好名也其功徳之盛固巳書竹帛刻金石以垂不朽¶
矣至於登高逺望行旅徃來慨然寓興於一時亦必¶
勒其姓名留于山石非徒徘徊俯仰以自悲其身世¶
亦欲來者想見其風流夏卿所記留連感愴意不淺¶
也如髙韋二子皆當時知名士也史傳載之詳矣昔¶
杜預沈碑漢水謂萬世之後谷或為陵庻幾復出以¶
<pb:KR4d0069_SBCK_008-6a>¶
見于世其為慮深矣然預之功業不待碑而自傳其¶
區區於此者好名之弊也故士或勤一生以自苦或¶
餓死空山之中甚者蹈水火赴刀鋸以就後世之名¶
為莊生所&KR0015;者有矣故余於集古毎得前世題名未¶
甞不録者閔夫人之甚好名也(右集本)¶
　　　唐汾陽王廟碑(貞元二年)¶
右郭子儀廟碑高參文其敘子儀功業不甚詳而載¶
破墨姓處木討沙陁處&KR0097;事則唐書列傳無之蓋子¶
儀微時所歷(集本/作立)其後遂立大勲冝乎史略不書也¶
然唐書有處宻處月朱耶&KR0012;注等皆是西突厥薛延¶
<pb:KR4d0069_SBCK_008-6b>¶
陁别部名號余於五代史為李克用求沙陁種&KR0011;卒¶
不見其本末而參謂處&KR0097;為沙陁不知其何所據也¶
按陳翃子儀家傳亦云討沙陁處墨十二姓與參所¶
書頗同售書轉&KR0097;為宻當以碑為正(右眞蹟)¶
　　　唐郭忠武公將佐略(貞元十二年)¶
右忠武公將佐略陳翃撰忠武公者郭子儀也翃之¶
所書亦為盛矣猶言得其六七蓋其官至宰相者七¶
人為節度使者二十八人尚書丞郎京尹者十人㢘¶
察使者五人據翃所得而書者實六十人而顯名於¶
世者蓋五十人雖喬琳周智光李懷光僕固懷恩等¶
<pb:KR4d0069_SBCK_008-7a>¶
䧟於禍敗然杜鴻漸黄裳李光弼光進之徒偉然名¶
見於當時而垂稱於後世者亦不為少豈惟得失相¶
當而已哉雖汾陽功業士多喜附以成名然其亦自¶
有以得之也其忠信之厚固出其天性至於處冨貴¶
保功名古人之所難者謀謨之際冝亦得其&KR0135;也治¶
平甲辰秋社前一日書(右眞蹟)¶
　　　唐濟瀆廟&KR0021;器銘(貞元十三年)¶
右濟瀆廟&KR0021;器銘張洗撰碑云置齋郎六人唐自髙¶
宗以後官不勝其濫矣洗之所記乃開元時事州縣¶
祠廟置齋郎六人可知其濫官之弊然史家不能詳¶
<pb:KR4d0069_SBCK_008-7b>¶
載惟於碑刻偶見其一二爾治平甲辰秋分後一日¶
中書東閤雨中書(右眞蹟)¶
　　　唐神女廟詩(貞元十四年)¶
右神女廟詩李吉甫丘玄素李貽孫敬騫等作余貶¶
夷陵令時甞泛舟黄牛峽至其祠下又飲蝦蟇碚水¶
覽其江山巉絶窮僻獨恨不得見巫山之竒秀毎讀¶
數子之詩愛其辭翰遂録之(一有遂為/隹玩字/右集本)¶
　　　唐馬寔墓誌銘(貞元十四年)¶
右馬寔墓誌銘售歐陽詹撰并書其文辭不工而字¶
法不俗故録之寔之事迹亦無足紀也(右集本)¶
<pb:KR4d0069_SBCK_008-8a>¶
　　　又¶
詹之文為韓退之所稱遂傳于世然其不幸早死故¶
其傳者不多刻石之文秪有此與福州佛記耳尤可¶
惜也(右眞蹟)¶
　　　唐石洪鍾山林下集序(貞元二十年)¶
右鍾山林下集序者石洪為浮圖緫悟作也石洪為¶
處士而名重當(集本/作一)時者以常為韓退之稱道也唐¶
世號處士者為不少矣洪終始無佗可稱於人者而¶
至今其名獨在人耳目由韓文盛行於世也而洪之¶
所為與韓道不同而&KR0020;不相容也然韓常歎籍湜輩¶
<pb:KR4d0069_SBCK_008-8b>¶
叛已而不絶之也豈諸子駮雜不能入於聖賢之域¶
而韓子(集本有/獨字)區區誨誘思援而出於所溺歟此孔¶
孟之用心也治平元年八月八日書是日上以霖雨¶
不止分命羣臣祈禱余祈于太社既歸而雨遂止某¶
謹記(右眞蹟)¶
　　　唐房太尉遺愛碑隂記(元和六年同是/石洪撰附此)¶
石洪文字罕見於後世故特録之(右見綿/本拾遺)¶
　　　唐賀蘭夫人墓誌(貞元七年)¶
右賀蘭夫人墓誌唐陸䞇撰或云䞇書也題曰祕書¶
監陸公夫人墓誌銘而䞇自稱姪曾孫此石在常州¶
<pb:KR4d0069_SBCK_008-9a>¶
(一有陸監名/齊望五字/右集本)¶
　　　唐陸文學傳(咸通十五年)¶
右陸文學傳鴻漸自撰茶之見前史蓋自魏晉以來¶
有之而後世言茶者必本陸鴻漸蓋爲茶著書自其¶
始也至今俚俗賣茶肆中甞置一甆偶人於竈側云¶
此號陸鴻漸鴻漸以茶自名於世乆矣考其傳著書¶
頗多曰君臣契三卷源解三十卷江表四姓譜十卷¶
南北人物志十卷呉興歷官記三卷潮州刺史記一¶
卷茶經三卷占夢三卷其多如此豈止茶經而已哉¶
然其他書皆不傳(右集本)¶
<pb:KR4d0069_SBCK_008-9b>¶
　　　唐辨正禪師塔院記(貞元中)¶
右辨正禪師塔院記徐峴書誠能行筆而少意思也¶
徃時石曼卿屢稱峴書曼&KR0056;多得顔栁筆其書與峴¶
不&KR0011;而逺過之不知何故喜峴書也余當曼卿在時¶
猶未見峴書但聞其所稱曼卿殁已乆始得此書遂¶
録之爾(右眞蹟)¶
　　　唐韓愈盤谷詩序(貞元中)¶
右送李愿歸盤谷序韓愈撰盤谷在孟州濟源縣正¶
元中縣令刻石于其側令姓崔其名浹今已磨滅其¶
後書云昌&KR0058;韓愈知名士也當時退之官尚未顯其¶
<pb:KR4d0069_SBCK_008-10a>¶
道未為當世所宗師故但云知名士也然當時送愿¶
者為不少而獨刻此序蓋其文章已重於時也以余¶
家集本挍之或小不同疑刻石誤集本世已大行刻¶
石乃當時物存之以為佳翫爾其小失不足較也(右眞/蹟)¶
　　　唐韓退之題名(元和四年已下七篇皆韓文/公撰故不與别碑歳月為叙)¶
右韓退之題名二皆在洛陽其一在嵩山天封宫石¶
柱上刻之(集本有記龍潭/遇雷事六字)天聖中余為西京留守推¶
官與梅聖俞遊嵩山入天封宫裴回柱下而去遂登¶
山頂至武后封禪處有石記戒人遊龍潭者毋妄語¶
&KR0015;以黷神龍龍怒則有雷恐因念退之記遇雷意其¶
<pb:KR4d0069_SBCK_008-10b>¶
有所試也其一在福先寺塔下當時所見墨蹟不知¶
其後何人模刻于石也治平元年三月廿二日書(右眞/蹟)¶
　　　唐田弘正家廟碑(元和八年)¶
右田弘正家廟碑昌&KR0058;先生撰余家所藏書萬卷惟¶
昌&KR0058;集是余為進士時所有最為舊物自天聖以來¶
古學漸盛學者多讀韓文而患集本訛舛惟余家本¶
屢更挍正時人共傳號為善本及後集録古文得韓¶
文之刻石者如羅池神黄陵廟碑之&KR0011;以挍(集本有/余家二)¶
(字)集本舛繆猶多若田弘正碑則又尤甚蓋由諸本¶
不同徃徃妄加改易(集本有/今字)以碑挍集印本與刻石¶
<pb:KR4d0069_SBCK_008-11a>¶
多同當以爲正(九字集本作&KR0004;未必誤/多爲挍讎者妄改之)乃知文字之¶
傳乆而轉失其真者多矣則挍讎之際決於取捨不¶
可不慎也¶
　印本云銜訓事嗣朝夕不怠徃時用他本改云銜¶
　訓嗣事今碑文云銜訓事嗣與印本同知其妄改¶
也¶
　印本云以降命書用他本改爲降以命書今碑文¶
　云以降命書與印本同知爲妄改也¶
　印本云奉我天明用他本改云奉我王明今碑文¶
　云奉我天明與印本同知爲妄改也此&KR0011;甚多略¶
<pb:KR4d0069_SBCK_008-11b>¶
舉三事要知改字當慎也　治平元年三月八日書¶
(右眞蹟)¶
　　　唐韓愈南海神廟碑(元和十五年)¶
右南海神廟碑韓愈撰陳諫書以余家舊藏集本挍之¶
皆同惟集本云蜿蜿蜒蜒而碑為(集本/作云)蜿蜿虵虵小¶
異當以碑為正今世所行昌&KR0058;集&KR0011;多訛舛惟南海¶
碑不舛者以此刻石人家多有故也其妄意(集本無/此字)¶
改易者頗多亦賴刻石為正也治平元年七月二十¶
日書(右眞蹟)¶
　　　唐韓愈羅池廟碑(長慶中)¶
<pb:KR4d0069_SBCK_008-12a>¶
右羅池廟碑唐尚書吏部侍郎韓愈撰中書舎人史¶
館修撰沈傳師書碑後題云長慶元年正月建按穆¶
宗實録長慶二年二月傳師自尚書兵部郎中翰林¶
學士罷為中書舎人史館修撰其九月愈自兵部侍¶
郎遷吏部(集本有然則據建碑時愈未/為吏部沈亦未為舎人字)碑言栁侯死¶
後三年廟成明年愈為栁人書羅池事子厚以元和¶
十四年卒至(集本有後/三年字)愈作碑時當是長慶三年考¶
二君官與此碑亦同但不應在元年正月蓋後人傳¶
模者(二十三字集本作則二君官當與/此碑同其書元年正月蓋傳模者)誤刻之爾今¶
世傳昌&KR0058;先生集載此碑文多同惟集本以歩有新¶
<pb:KR4d0069_SBCK_008-12b>¶
&KR0179;為渉荔子丹&KR0006;蕉黄蕉下加子(二十五字集本作/此文與碑多同惟)¶
(集本云渉有新&KR0179;而碑以渉為歩/荔子丹&KR0006;蕉子黄碑蕉下無子字)當以碑為是而碑¶
云春與猿吟而(集本/作&KR0006;)秋鶴與飛則疑碑之誤也嘉祐¶
八年六月二日書(右眞蹟)¶
　　　唐韓愈黄陵廟碑(長慶元年)¶
右黄陵廟碑韓愈撰沈傳師書昌&KR0058;(二字集/本作韓)集今大¶
行於世而患本不真余家所藏最號善本世多取以¶
為正然時時得刻石挍之猶不勝其舛繆是知刻石¶
之文可貴也不獨為翫好而巳黄陵碑以家本挍之¶
不同者二十餘事如家本言降小君為夫人而碑云¶
<pb:KR4d0069_SBCK_008-13a>¶
降小水之&KR0011;皆當以碑為正也嘉祐八年十月十八¶
日書(右眞蹟)¶
　　　唐胡良公碑(長慶三年)¶
右唐胡良公碑韓愈撰良公者名珦韓之門人張籍¶
妻父也今以碑挍余家所藏昌&KR0058;集本號為最精者¶
文字猶多不同皆當以碑為正茲不復紀碑云珦子¶
逞廼巡遇述遷造而集本無巡他流俗所傳本(集本/有又)¶
(字)有云遇或為巡者皆非(集本有/也字)當以碑為正治平¶
元年七月晦日書(右眞蹟)¶
　　　唐韓文公與顚師書(歳月未詳)¶
<pb:KR4d0069_SBCK_008-13b>¶
右韓文公與顚師書世所罕傳余以集録古文其求¶
之既勤且博(七字集本只/作其求之博)蓋乆而後&KR0023;其以易(集本/無此)¶
(字)繫辭爲大傳謂著山林與著城郭無異等語冝爲¶
退之之言其後書吏部侍郎潮州刺史則非也蓋退¶
之自刑部侍郎貶潮州後移&KR0061;州召爲國子&KR0021;酒遷¶
兵部侍郎乆之始遷吏部而流俗相傳但知爲韓吏¶
部爾顛師遺記雖云長慶中立蓋并韓書皆國&KR0004;重¶
刻故繆爲附益爾治平元年三月十三日書(右眞蹟)¶
　　　唐髙閑草書(歳月未詳)¶
高閑草書審如此則韓子之言爲實録矣永豐歐陽¶
<pb:KR4d0069_SBCK_008-14a>¶
脩(右見綿本别/集二十三卷)¶
　　　唐武侯碑隂記(開成二年)¶
右武侯碑隂記崔備撰唐劒南西川節度使武元衡¶
及其將佐題名者二十九人楊嗣復再題及其僚屬¶
又六人并嗣復汝士詩兩首合爲一卷唐諸方鎮以¶
辟士相高故當時布衣韋帶之士或行著郷閭或名¶
聞&KR0163;屋者莫不爲方鎮所取至登朝廷位將相爲時¶
偉人者亦皆出諸侯之幕如元衡所記裴度栁公綽¶
楊嗣復皆相繼去爲本朝名將相亦可謂盛矣哉治¶
平元年初伏休假雨中書(右眞蹟)¶
<pb:KR4d0069_SBCK_008-14b>¶
　　　唐盧頊禱聦明山記(元和三年)¶
右禱聦明山記盧頊撰乃盧從史禱山神之記也閱¶
從史官屬題名見孔戡與烏重胤俱列于後而感(集/本)¶
(作/覽)韓退之記戡事云戡屢諫從史不聽卒為重㣧所¶
&KR0350;掩卷歎息者乆之嗚呼禍福成敗之理甚明而先¶
事而言則罕見從事至而言則不及矣自古敗亂之¶
國未始不如此也(右眞蹟)¶
　　　唐侯喜復黃陂記(歳月見本文)¶
右復黃陂記唐侯喜撰黄陂在汝州汝州有三十六¶
陂黄陂最大溉田千頃始作于隋記云至貞元辛未¶
<pb:KR4d0069_SBCK_008-15a>¶
刺史盧䖍始復之辛未貞元七年也碑元和三年建¶
喜之文辭甞爲韓退之所稱而世罕傳者余之所得¶
此碑而已(右集本)¶
　　　又¶
昌&KR0058;先生甚稱侯喜其文罕傳於今余之所見止此¶
一篇爾(右眞蹟)¶
　　　售栁宗元般舟和尚碑(元和三年)¶
右般舟和尚碑栁宗元撰并書子厚所書碑世頗多¶
有書旣非工而字畫多不同疑喜子厚者竊借其名¶
以爲重子厚與退之皆以文章知名一時而後世稱¶
<pb:KR4d0069_SBCK_008-15b>¶
爲韓栁者蓋流俗之相傳也其爲道不同猶夷夏也¶
然退之於文章毎極稱子厚者豈以其名並顯於世¶
不欲有所貶毀以避爭名之嫌而其爲道不同雖不¶
言顧後世當自知歟不然退之以力排釋老爲已任¶
於子厚不得無言也治平元年三月廿二日書(右眞/蹟)¶
　　　唐南嶽彌陁和尚碑(元和五年)¶
右南嶽彌陁和尚碑栁宗元撰并書自唐以來言文¶
章者惟韓栁栁豈韓之徒哉真韓門之罪人也蓋世¶
俗不知其所學之非第以當時輩流言之爾今余又¶
多録其文懼益後人之惑也故書以見余意(右集本)¶
<pb:KR4d0069_SBCK_008-16a>¶
　　　唐元稹修桐柏宮碑(大和四年)¶
右售元稹撰文并書其題云修桐柏宮碑又其文以¶
四言為韻語旣牽聲韻有述事不能詳者則自為注¶
以解之為文自注非作者之法且碑者石柱爾古者¶
刻石為碑謂之碑銘碑文之&KR0011;可也後世伐石刻文¶
既非因柱石不冝謂之碑文然習俗相傳理猶可考¶
今特題云修桐柏宫碑者甚無謂也此在文章誠為¶
小瑕病前人時有忽略然而後之學者不可不知自¶
漢以來墓碑多題云某人之碑者此乃無害蓋目此¶
石為某人之墓柱非謂自題其文目也今稹云修桐¶
<pb:KR4d0069_SBCK_008-16b>¶
柏宫碑則於理何稽也(右集本)¶
　　　唐虞城李令去思頌(元和四年)¶
右虞城李令去思頌李白撰文王遹&KR0144;唐世以書自¶
名者多而小&KR0144;之學不(集本/作十)數家自陽冰獨擅後無¶
繼者其前惟有碧落碑而不見名氏遹開元天寳時¶
人在陽冰前而相去不逺(集本有亦工/八分四字)然當時不甚¶
知名雖字畫不為工而一時未有及者所書&KR0144;字惟¶
有此爾世亦罕傳余以(集本無/此字)集録求(集本無/此字)之勤¶
且博廑得此爾今世以小&KR0144;名家如邵不疑楊南仲¶
章友直問之皆云未嘗見也治平元年二月七日書¶
<pb:KR4d0069_SBCK_008-17a>¶
(右真蹟)¶
　　　唐陽公舊&KR0046;碣(元和中)¶
右陽公舊&KR0046;碣胡証撰&KR0058;煟書李靈省&KR0144;額唐世&KR0144;¶
法自李陽冰後寂然未有顯於當世而能自名家者¶
靈省所書陽公碣筆畫甚可佳旣不顯聞於時亦不¶
見於他處以余家所藏之博而見於録者惟此雖未¶
為絶筆亦可惜哉嗚呼士有&KR0018;其能而不為人所知¶
者可勝道哉(右眞蹟)¶
　　　唐于夐神道碑(元和中)¶
右于夐神道碑盧景亮撰其文辭雖不甚雅而書事¶
<pb:KR4d0069_SBCK_008-17b>¶
能不没其實夐之為人如其所書蓋篤於信道者也¶
碑云司馬遷儒之外五家班固儒之外八流其語雖¶
拙蓋言其(集本/作夐)學不駮雜也然則非徒貶去釋老而¶
巳自儒術之外餘皆不學爾碑又云其弟可封好釋¶
氏夐毎非之夐于頔父也然可封之後不大顯而夐¶
之後甚盛以此見釋氏之教信嚮者未必獲福毀貶¶
者未必有禍也碑言夐篤於孝悌守節安貧不可動¶
以&KR0020;利其所履如此足以興其後世矣治平元年八¶
月十一日書(右真蹟)¶
　　　唐昭懿公主碑(元和中)¶
<pb:KR4d0069_SBCK_008-18a>¶
右昭懿公主碑孟簡撰皇甫鏄書公主代宗女也號¶
昇平公主嫁郭氏公主之號自漢以來始有謂天子¶
之女禮不自主㛰(集本/作壻)以公主之因以為名爾後世¶
號某國公主者雖實不以國公為主而名猶不失其¶
義唐世始别擇佳名以加之如昇平之&KR0011;是也巳失¶
其本義矣今此碑乃云諱昇平公主字昇平公主(集/本)¶
(無此/五字)斯莫可曉也巳治平元年八月八日書(右真蹟)¶
　　　唐李光進碑(元和中)¶
右李光進碑楊炎撰韓秀實書唐有兩李光進其一¶
光顔之兄其一光弼之兄弟也此碑乃光弼弟也唐¶
<pb:KR4d0069_SBCK_008-18b>¶
史書此兩人事多誤新書各為傳以附顔弼遂得其¶
正(右集本)¶
集古録跋尾卷第八¶
西墉記(元附三/十一)¶
禹廟碑(元第九/十七)¶
崇徽公主手痕詩(元第三百/六十八)¶
懷素法帖(元第九百/一十六)¶
重摹呉季子墓銘(元第二百/五十一)巳有本(一作自/有真本)未甞過¶
<pb:KR4d0069_SBCK_008-19a>¶
呉(一作無過/呉之理)其名傳之乆(一作其/傳也乆)嘉祐八年五月晦¶
日書(一有此/九字)¶
海濤誌(元第/九百)誌(一作志/篇内同)治平元年七月二十日書(一有此/十字)¶
鹽宗神祠記(元第九百/六十九)故唐(一無/故字)官遂(一無/官字)為然(一/作)¶
(利)不獨為傳記正訛繆亦可為朝廷决疑議也(一作/為傳)¶
(記正訛繆多矣為朝廷/決有司疑議獨斯記尓)治平元年八月十一日書(一/有)¶
(此十/字)¶
鴈門王田氏神道碑(元無/卷第)¶
李憕碑(元第四百/六十九)而又(一作/又兩)六人(一作/子)孩提(一作/提孩)衆¶
孫(此下一/有提字)升堂之慶(一作昇/堂之愛)治平元年三月二十三¶
<pb:KR4d0069_SBCK_008-19b>¶
日書(一有此/十一字)¶
甘棠館題名(元第四/百二)治平元年清明前一日書(一有此/十字)¶
汾陽王廟碑(元第九百/二十九)治平甲辰七月十三日以服¶
藥家居書(一有此/十五字)¶
郭忠武公將佐畧(元第八百五/至八百六)謀謨(一作/謨謀)¶
濟瀆廟&KR0021;器銘(元第/八百)所記(一作/聞)¶
神女廟詩(元第一百/四十三)嘉祐八年十一月十四日(一有此/十字)¶
馬寔墓誌銘(元第/九十)同前¶
鍾山林下集序(元第九百/八十九)而洪(一無/而字)¶
房太尉遺愛碑隂記(元第四/百三)¶
<pb:KR4d0069_SBCK_008-20a>¶
賀蘭夫人墓誌(元第三/十二)¶
陸文學傳(元第五百/四十七)茶之(此下一/有載字)號陸鴻漸(此下一/有至飲)¶
(茶客稀則烹茶沃之/云可祝利市十五字)鴻漸以茶(四字上一/有盖字)考其(此下/一有)¶
(自/字)潮州(一作/湖州)其多如此(一無此/四字)不傳(此下一有獨茶/經著於世冝其)¶
(自傳於此名也治平元年/七月二十日書二十四字)¶
　又别本右陸文學傳題云自傳而曰名羽字鴻漸¶
　或云名鴻漸字羽未知孰是然則豈其自傳也茶¶
載前史自魏&KR0051;以來有之而後世言茶者必本鴻¶
　漸盖為茶著書自羽始也至今俚俗賣茶肆中多¶
　置一甆偶人云是陸鴻漸至飲茶客稀則以茶沃¶
<pb:KR4d0069_SBCK_008-20b>¶
　此偶人祝其利市其以茶自名乆矣而此傳載羽¶
　所著書頗多云君臣契三卷源解三十卷江表四¶
　姓譜十卷南北人物志十卷呉興歷官記三卷湖¶
　州刺史記一卷茶經三卷占夢三卷豈止茶經而¶
　已也然他書皆不傳獨茶經著於世爾¶
辨正禪師塔院記(元第二百/六十二)徐峴(此下一/有所字)柳筆(此下/一有)¶
(法/字)¶
盤谷詩序(元第三百/八十九)當時(一作/盖時)世己(一作/既巳)治平元年¶
中元日書(一有此/八字)¶
韓退之題名(元第四/百七十)記遇(一無/記字)試也(試一/作誡)¶
<pb:KR4d0069_SBCK_008-21a>¶
田弘正家廟碑(元第三百/七十六)尤甚(此下一/有焉字)知其(一作/為)改¶
為(一作/云)¶
南海神廟碑(元第八百/九十二)¶
羅池廟碑(元第五/十七)碑言(一作/云)荔子(一作/枝)加子(一作/葉)¶
黄陵廟碑(元第四/十五)餘事(二字一/作字)本言(一作/云)¶
胡良公碑(元第七/百二十)¶
韓文公與顚師書(元第三百/一十五)¶
髙閑草書(元無/卷第)草書(一無/草字)¶
武侯碑隂記(元第八百/七十五)¶
禱聴明山記(元第五百/八十六)¶
<pb:KR4d0069_SBCK_008-21b>¶
復黄陂記(元無/卷第)又(一作祭樊仲文復黄陂記附/元第八百九十五)¶
般舟和尚碑(元第四百/六十二)¶
彌陁和尚碑(元第一百/二十三)惟韓(一作/稱韓)今余(一無/余字)其文(一作/書)¶
修桐栢宫碑(元第一/百一十)為碑(一作/於碑)¶
虞城李令去思頌(元第三/百八)¶
陽公舊&KR0046;碣(元第三百/七十三)當世(一作/時)¶
于夐神道碑(元第九百/六十八)¶
昭&KR1460;公主碑(元第九/百八)義矣(一無/矣字)¶
李光進碑(元第七百/六十三)兄弟(一無/兄字)治平元年夏至日書¶
(一有此/八字)¶
