# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:08.892680
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0355-011歐阳文忠公文集外集-卷第十一.
<pb:KR4d0069_SBCK_011-1a>¶
外集卷第十一　歐陽文忠公集六十一¶
　　碑銘¶
　　　衛尉卿祁公神道碑銘¶
惟太原祁氏其先出於黄帝之子二十五人一食於¶
祁遂爲氏太原晉公盛於春秋之際祁氏亦盛於晉¶
其後世逺而衰子孫散亡(一作/亡散)之他國有居譙者即¶
爲譙人後幾世生公諱某公由曽祖(一有/考字)以来畜徳¶
藴明世不大顯公生幾&KR0010;始有賢子革革咸平三年¶
以郷貢進士中(一作/及)第始以禄榮其親後幾&KR0010;公卒¶
卒之&KR0010;實景祐四年正月二十七日享年六十有一¶
<pb:KR4d0069_SBCK_011-1b>¶
革旣棄官服䘮于家日月(二字一/作旣)訖如禮起復就仕¶
仕又某年始爲尚書郎然後又以爵榮之一命贈大¶
理評事累升衛尉卿夫人楚氏某人女其賢爲公之¶
配後公以卒天聖八年始以公夫人之喪合&KR0089;譙縣¶
湯隂郷將&KR0089;乃考其世徳刻石蔵墓中又圖刻於墓¶
隧之外以&KR0064;露顯揚孝子之心也&KR0004;公間居常命革¶
曰祁氏世有仕族(一作/官)名聲可稱聞者比比出於時¶
自國家建隆以来天子每(一作/&KR0010;)&KR0010;下書四方舉賢能¶
之士以官之而四方之人摩肩爭出獨祁氏無一人¶
之迹至譙刺史廷下稱應書者豈吾門遂廢乎抑大¶
<pb:KR4d0069_SBCK_011-2a>¶
廢而後興也或後遂興興由汝也於是盡出其家之¶
有益市群書日釀酒爲具以待四方之賔使與之遊¶
毎郷里大儒先生講&KR0003;授學校(一作/徒)子即隨酒具以¶
往勤勤盡其歡&KR0010;時未嘗懈怠不(一有/敢字)顧資産之有¶
無者惟奉其家祭祀及以禮士君子爾由是浸漸以¶
成人及享子禄不數&KR0010;乃終人謂力勞而報約何也¶
旣而享名爵登九卿然後郷里榮之夫享子養人之¶
常殁而榮不朽顧天之報予孰云無厚薄哉惟公以¶
純篤敦實履其身行其家以大其門教其子卒成其¶
志志成矣而身殁身殁而名益榮矣今又得顯書其¶
<pb:KR4d0069_SBCK_011-2b>¶
行掲之金石以彰爲善之効而以其餘勸於後人得¶
爲賢也噫今有人(一作/人有)&KR0018;材與能昂立人上與時爭¶
髙下不肯分寸屈其心而卒困厄顛踣怏怏不得志¶
欲一縣佐不可得以至窮且老殁無聞者幸而得志¶
處富貴極崇髙即死而身名俱滅子孫至爲僕&KR0032;轉¶
死溝壑者亦不可數用彼較此得失孰多乎豈&KR0018;材¶
與畜徳&KR0001;享固不同耶碑具使来乞辭辭具又爲之¶
詩以貽譙里之童子使歌之以永公之無窮也¶
衣車赫赫馳者誰生世不聞死莫知卿居里門乃褐¶
衣殁榮之存令名垂人有不信考斯碑卿之有碑由¶
<pb:KR4d0069_SBCK_011-3a>¶
子爲後之父者冝&KR0001;思¶
　　　諫議大夫楊公墓誌銘¶
府君杭州錢塘人其譜曰漢太尉震之後世出弘農¶
其後微逺不能譜録府君之九代祖&KR0046;朝始復得次¶
序曰&KR0046;朝生燕客燕客生堪而猶爲弘農人堪生承¶
休是謂皇髙祖唐天祐元年爲刑部員外郎副給事¶
中鄭祁使吴越冊錢鏐爲王楊行宻亂江淮道阻不¶
克歸遂留杭州始分弘農之籍籍錢塘&KR0004;承休之行¶
也挈其子巖以俱巖仕呉越國位至丞相是謂皇曽¶
祖生尚書職方員外郎諱郾是謂皇祖生贈禮部尚¶
<pb:KR4d0069_SBCK_011-3b>¶
書諱蠙是謂皇考府君㓜失其父有志節不群諸兒¶
母元夫人獨愛之夫人之喪尚書也内外之姻未嘗¶
有見其笑者府君生十&KR0010;作雪賦一篇始爲之笑及¶
長尤好學日必誦書數萬言或晝夜不息臨食至失¶
匕筯已而病其目元夫人奪蔵其書府君盗之亡鄰¶
家以讀大宋受命太宗皇帝即位之三年吴越忠懿¶
王朝京師以其地納籍有司呉越國除隨其皇祖以¶
族行寓宋州三舉進士端拱二年中乙科歷蔡州新¶
昌縣令遷著作佐郎知徳州爲政有治迹詔書褒之¶
咸平三年交趾獻馴犀府君以袐書丞監在京商稅¶
<pb:KR4d0069_SBCK_011-4a>¶
院因奏犀賦真宗嘉之召試學士院遷太常博士賦¶
一時文士爭相傳誦不及明年又上書自薦獻&KR0001;爲¶
文二十餘萬言乃直集賢院知&KR0061;筠二州提&KR0039;開封¶
府界諸縣入爲三司鹽鐵判官知越州提&KR0039;淮南刑¶
獄爲宰相王文穆公不恱以事罷之卒坐考試國子¶
監生貶監陳州榷酒逾年得知常州復入三司判磨¶
勘司丁元夫人憂服除判户部勾院比自薦及是二¶
十七年矣然少&KR0012;能自立力勤苦爲文章履其身以¶
儉約不妄自為進取其官業行已之方一皆自信扵¶
聖人之道不肯少顧時之人&KR0001;爲而時之人亦以有¶
<pb:KR4d0069_SBCK_011-4b>¶
徳君子名之故其直集賢院者二十七年不遷官由¶
太常博士&KR0138;至刑部郎中有出其後者往往至榮顯¶
或有笑其違世自守以質朴諷使少改其爲者府君¶
歎曰吾不學乎世學乎聖人由是以至此吾之&KR0001;有¶
不敢以薦於人而嘗自獻于天子矣今欲孰附以進¶
邪其信道深篤不可屈曲如此天聖四年以乆次遷¶
集賢修撰出知應天府同糺察在京刑獄轉兵部郎¶
中六年年六十五老矣始召以知制誥府君與頴川¶
陳從易皆以好古有文行知名然二人者皆乆不用¶
遂以老旣而一日並用之是時學者稍相習務媮窳¶
<pb:KR4d0069_SBCK_011-5a>¶
爲文章在位稍以爲患皆以謂天子用&KR0132;老將有意¶
矣而文下詔書勑學者禁浮華使近古道然後以謂¶
用二人皆不無意矣而皆恨其晚也居二&KR0010;拜右諫¶
議大夫集賢院學士出知亳州於州封虢略縣男食¶
邑三百户明道二年四月十日以疾卒於州之正寢¶
年六十有九其病將卒猶不廢學有文三十卷曰&KR0046;¶
　集又五卷曰西垣集嗚呼畜其學以老不克用獨¶
見於文章然其文卒待一施於朝廷遂位榮顯旣貴¶
贈其皇考禮部尚書母太原郡太君其婦曰漳南縣¶
君張氏後夫人南陽郡君亦張氏䕃其男長曰洎眀¶
<pb:KR4d0069_SBCK_011-5b>¶
州觀察支使次曰濬江隂軍司理叅軍次曰泳漸沆¶
渢皆將作監主簿旣終又䕃二孫某官其餘　之及¶
者三世則夫守道者未必果不遇也噫楊氏嘗以族¶
顯於漢為三公者四世漢之亂更魏渉晉戕賊(一作/斵)¶
於夷胡而漢之大人苗裔盡矣比數百&KR0010;下而及唐¶
然楊氏之後獨在大和開成之間曰汝士者與虞卿¶
魯士漢公又以名顯於唐居靖恭坊楊氏者大以其¶
族著唐之亂極於懿僖昭三宗下更五姓天下痝裂¶
焚蕩翦薙而唐之名臣之後盡矣又幾百年至于今¶
然楊氏之後獨在及府君又大顯始震嘗有徳於漢¶
<pb:KR4d0069_SBCK_011-6a>¶
而死以無辜君子悼震曰不幸然孰知夫世不昌且¶
乆歟而府君又畜其徳則孰知其後世又不然歟於¶
其&KR0089;也是冝銘銘葢&KR0001;以使後世之有考也府君卒¶
後若干年以景祐二年某月某日&KR0089;杭州某縣某郷¶
漳南縣君先府君二十六年以亡及是合&KR0089;自有誌¶
府君&KR0004;名侃後避真宗皇帝舊名改曰大雅字子正¶
銘曰¶
楊氏之先自震有聞有盛有衰世惟厥人由漢迄今¶
更難冒亂歷時千年而世三顯府君之顯不彰于&KR0004;¶
其乆不渝卒克以敷弘農之分遂播南土嗚呼徳則¶
<pb:KR4d0069_SBCK_011-6b>¶
承其先而葬也塋于(一作/於)祖¶
　　　尚書職方郎中分司南京歐陽公墓誌銘¶
公諱潁字孝叔咸平三年舉進士中第&KR0004;任峡州軍¶
事判官有能名即州拜祕書省著作佐郎知建寜縣¶
未半&KR0010;峡路轉運使薛顔廵部至萬州逐其守之不¶
治者以謂繼不治非尤善治者不能因奏自建寜縣¶
往代之以治聞由萬州相次九領州而治之一&KR0175;至¶
曰鄂州二辭不行&KR0004;彭州以母夫人老不果行最後¶
嘉州以老告不行實治七州州大者繁廣小者俗惡¶
而姦皆世指爲難治者其&KR0057;甚曰歙州民習律令性¶
<pb:KR4d0069_SBCK_011-7a>¶
喜訟家家自爲簿書凡聞人之隂私毫髪坐起語言¶
日時皆記之有訟則取以證其視入狴牢就桎梏猶¶
冠帶偃簀恬如也盗有殺其民董氏於市三年捕不¶
&KR0023;府君至則得之以抵法又冨家有盗夜入啓其蔵¶
者有司百計捕之甚急且又大購之皆不&KR0023;有司苦¶
之公曰勿捕與購獨召冨家二子械付獄鞫之州之¶
吏民皆曰是素良子也大恠之更疑互諫公堅不回¶
鞫愈急二子服然吏民猶疑其不勝而自誣及取其¶
所盗某物於某&KR0001;皆是然後讙(一作/歎)曰公神明也其¶
治尤難者若是其易可知也公剛果有氣外嚴内明¶
<pb:KR4d0069_SBCK_011-7b>¶
不可犯以是施於政亦以是持其身&KR0004;皇考侍郎爲¶
許田令時丁晉公尚少客其縣皇考識之曰貴人也¶
使與之遊待之極厚及公佐峽州晉公薦之遂拜著¶
作其後晉公居大位用事天下之士往往因而登榮¶
顯而公屛不與之接故其仕也自著作佐郎祕書丞¶
太常博士尚書屯田都官職方三員外郎郎中皆以¶
&KR0010;月考課次第陞知萬峽鄂歙彭鄂閬饒嘉州皆&KR0001;¶
當得及晉公敗士多不免惟公不及明道二年以老¶
乞分司有田荆南遂歸焉以景祐元年正月二十六¶
口終于家年七十有三祖諱某贈某官(疑)皇妣李氏¶
<pb:KR4d0069_SBCK_011-8a>¶
贈某縣君夫人曽氏某縣君先亡公平生彊力少疾¶
病居家忽晨起作遺戒數紙以示其嗣子景昱曰吾¶
將終矣後三日乃終而嗣子景昱能守其家如其戒¶
歐氏出於禹禹之後有越王句踐句踐之後有無疆¶
者爲楚威王&KR0001;滅無疆之子皆受楚封封之烏程歐¶
陽亭者爲歐陽氏漢世有仕爲涿郡守者子孫遂北¶
有居冀州之渤海有居青州之千乗而歐陽仕漢世¶
爲博士&KR0001;謂歐陽尚書者也渤海之歐陽有仕晉者¶
曰建&KR0001;謂渤海赫赫歐陽堅石者也建遇趙王倫之¶
亂其兄子質南奔長沙自質十二世生詢詢生通仕¶
<pb:KR4d0069_SBCK_011-8b>¶
於唐皆爲長沙之歐陽而猶以渤海爲封通又三世¶
而生琮琮爲吉州刺史子孫家焉自琮八世生萬萬¶
生雅雅生髙祖諱效髙祖生曽祖諱託曽祖生皇祖¶
武昌令諱郴皇祖生公之父贈户部侍郎諱倣皆家¶
吉州又爲吉州之歐陽及公遂遷荆南且葬焉又爲¶
荆南之歐陽嗚呼公於脩叔父也銘其叔父冝扵其¶
世尤詳銘曰¶
壽孰與之七十而老祿則自取於取猶少扶身以方¶
亦以從公不變其&KR0004;以及其終¶
　　　都官郎中王公墓誌銘¶
<pb:KR4d0069_SBCK_011-9a>¶
明道元年五月二十四日尚書都官郎中王公以疾¶
終于許州私第明年十月其&KR0012;宗彭宗古奉公之喪¶
及公之先君先夫人俱葬于許州長社縣白兎原公¶
諱世昌字次仲少屬文舉進士端拱元年登科第補¶
鳯翔郿縣主簿再調開封士曹參軍知杭州鹽官縣¶
又改蘇州常熟縣轉運使張式以治狀奏充秀州判¶
官遷著作佐郎知彭州九隴縣轉太常丞㑹鹽鐵上¶
言建安茶稅不充請擇材臣幹其任公膺是選&KR0010;増¶
四千萬三年歸朝優詔嘉&KR0324;擢知饒州連典蜀福二¶
州歷太常博士屯田都官職方三員外郎權三司判¶
<pb:KR4d0069_SBCK_011-9b>¶
官出知鄧州轉屯田郎中徙東川賜三品服移成州¶
權莅西亰留守司御史臺又知澤州轉都官郎中知¶
絳州老疾上章得分司西亰享年七十有八公性明¶
察凡爲郡獄訟無細大皆呼前面質其罪有&KR0072;者立¶
辨出之獄官俯伏受教僚佐充員而已故&KR0001;至稱有¶
治聲亦用此爲人&KR0001;擠成州之遷是也好接士&KR0011;不¶
以年耆自處候門者雖晚進皆與均禮論者多之&KR0004;¶
娶李氏再娶水丘氏封歸安縣君柔婉有婦道早亡¶
生子三人長宗&KR0003;終杭州臨安主簿次宗古前連州¶
陽山令次宗彭前孟州汜水主簿女四人長適涇州¶
<pb:KR4d0069_SBCK_011-10a>¶
支使宋齊古次早夭次適侍御史楊偕次適光禄寺¶
丞吕昌齡臨安有子一人師温郊社齋郎陽山子師¶
良師儉皆郊社齋郎二女俱㓜銘曰¶
八十其齡三品其服有子有孫以才以淑吁嗟令人¶
&KR0006;嚮用兹福¶
　　　左班殿直胥君墓誌銘¶
胥姓出晉大夫童世乆徙遷失其譜君諱某字致堯¶
有子曰沆能略言其世曰吾家爲燕人十三代祖儀¶
爲唐御史中丞坐言武后事貶臨川後世因家焉胥¶
氏義聞郷閭門有旌表由吾先君而上祖諱某仕僞¶
<pb:KR4d0069_SBCK_011-10b>¶
唐&KR0061;州冝春令父諱某當周世宗取淮南李氏日益¶
衰亂因徙家合肥及吾先君始禄于朝然卒於不得¶
志今其&KR0089;敢再拜以請予爲考次君之行曰君少力¶
學爲文辭端拱咸平之間再舉進士嘗中選矣時天¶
子諒闇不能廷試進士疑有司選太多削其奏籍之¶
半乃罷去其冬契丹犯邊天子幸魏又將幸真定君¶
以草澤應詔上書理檢言兵事且曰臣言有不可書¶
者非人主不得聞天子召見爲屛左右聽其&KR0003;矍然¶
而悟將拜某官旣出大臣詰其事不肯對大臣皆不¶
恱曰且可以職縻之以爲三班借職君辭不就天子¶
<pb:KR4d0069_SBCK_011-11a>¶
還亰師又固辭願從進士試禮部皆不許以監温州¶
天冨鹽監君歎曰吾親老敢擇禄邪凡世&KR0001;謂材者¶
惟施無不利乃可謂&KR0014;吾將有爲也已乃受命凡治¶
鹽三&KR0010;増其舊二百餘萬斛罷歸以能被薦未暇録¶
&KR0004;契丹䧟&KR0058;陽滑州守張秉請君將戍兵擊河淩以¶
斷賊契丹去張公以君爲材留君護漁池迎陽二埽¶
朱博代守滑乃曰河恐滑人者趨西埽爾請君兼護¶
之君䟽河爲别流以殺其&KR0020;明年河棄西埽去滑人¶
無水恐&KR0010;省工材百餘萬秩滿有司上君鹽最護河¶
之功遷奉職君意不滿辭不拜丁母夫人某氏憂終¶
<pb:KR4d0069_SBCK_011-11b>¶
喪不許以監黄州商稅餘年課爲最召還在道用祀¶
汾隂恩卒遷奉職監杭州排岸司浚浙江龍山二閘¶
廢清河堰以通漕杭人至今便之爲端州兵馬監押¶
就遷右班殿直給事中樂黄目舉君材任閤門祗候¶
有司限例不行得温州兵馬監押期還遷職在温州¶
聞黄目死前舉狀格不用君歎曰豈吾命邪今天子¶
即位遷左班殿直以疾求監壽州酒稅逾年請告就¶
醫京師天聖元年十月某日卒于建平坊享年五十¶
有九&KR0004;娶宋氏生三男曰沆澄泳澄早卒二女長亦¶
早卒次適某氏再娶沈氏後君卒&KR0004;君之喪寓&KR0089;朝¶
<pb:KR4d0069_SBCK_011-12a>¶
陽門外慶曆二年某月某日&KR0089;于某縣某郷某原銘¶
曰¶
余悲胥君始以儒者自進而仕也非其志方其以一¶
布衣飛箝人主之意其志壯哉豈止於此自古賢材¶
明智之士困於失職多矣豈天&KR0001;不相邪豈其力不¶
足邪蓋苟者多得偷者易安守義而窮乃理或然嗟¶
乎胥君永矣茲阡¶
　　　内殿崇班薛君墓誌銘¶
公諱塾字宗道絳州正平人資政殿學士兵部尚書¶
河東簡肅公之弟扵惟簡肅爲時顯人天聖明道間¶
<pb:KR4d0069_SBCK_011-12b>¶
實參大政以道徳剛直外正於朝孝友敦睦内仁其¶
家其爵命之榮上逮三世旁禄其族子官者三十人¶
公於(一作/于)太保諱景之廟爲曽孫太傅諱温瑜之廟¶
爲孫太師諱化光之廟爲第五子少以簡肅䕃&KR0024;三¶
班借職九遷内殿崇班享年六十五以終公爲人果¶
毅質直喜以氣節自髙少好學嘗爲文詞仕雖不章¶
官能其職&KR0004;監曲沃縣酒稅民素苦伐薪給官炊公¶
始更用石炭民得不苦至今頼之又監龍門縣清澗¶
木稅絳州鹽酒稅河中府浮橋凡所施設皆有法後¶
人雖欲輙更莫能也蜀民易揺喜倡事以相驚謼遂¶
<pb:KR4d0069_SBCK_011-13a>¶
縁爲亂公爲兵馬監押旁郡呼曰盗將大至公能以¶
重鎮之州卒無事民恃以安&KR0010;滿州乞留不克知河¶
池縣賦役刑罰示民以信使民知政而吏無&KR0001;措其¶
姦始建孔子廟春秋飭其牲器以與邑人行事民&KR0004;¶
識學校之禮當時名臣若今樞宻副使杜公多薦其¶
材以兄嫌避不升用奉使走馬承受滄州路公事數¶
對便殿言利害皆可施行歷監通利軍陕蜀二州兵¶
康定二年六月十五日壬辰以疾卒于蜀州之&KR0351;其¶
長子曰大理寺丞通判陵州仲孺扶其柩歸于絳州¶
道出河池河池之民泣遮于路曰此吾民之&KR0001;思也¶
<pb:KR4d0069_SBCK_011-13b>¶
公卒之六日夫人吴氏卒于代州其次子曰大理寺¶
丞通判代州宗孺以其喪歸遂合葬于正平縣清源¶
郷周村原用慶曆元年十二月二十一日丙申之吉¶
二子皆以材賢克承其家女一人適將作監主簿鄭¶
宗賢銘曰¶
薛絳大族興自簡肅簡肅之哲其剛烈烈公躬直清¶
官以材稱惟賢是似不愧其兄薛有世次簡肅之碑¶
公墓南原銘以識之¶
　　　長安縣太君盧氏墓誌銘¶
夫人盧氏其父諱之翰單父人好學通五行律曆善¶
<pb:KR4d0069_SBCK_011-14a>¶
籌䇿中進士第至道中用兵河西以爲陜西轉運使¶
屢爲太宗言靈武事不合意輙貶旣而事驗思之輙¶
復召用由是卒爲名臣官至太常少卿知廣州夫人¶
歸楊公時年始十七公前夫人張氏生三男文友文¶
舉文本皆尚㓜夫人亦生三男一早卒次文敏文通¶
四女長適大理寺丞王中孚次適崑山縣尉刀綬次¶
將作監主簿朱銑次早卒楊公以文行著名當時治¶
身㢘清好施宗族大中祥符四年以右諫議大夫薨¶
廣州家無貲夫人居䘮於淮上諸子怡怡知其母之¶
&KR0268;撫其已不知家之有無也後二十有五年文友爲¶
<pb:KR4d0069_SBCK_011-14b>¶
虞部員外郎知建昌軍文舉國子博士通判蔡州文¶
本文通早卒文敏由大理寺丞應進士中第爲太子¶
中允知蘇州常熟縣夫人在建昌感疾卒官舍享年¶
五十七將卒戒其子曰吾幸見汝輩立而死吾無以¶
教爲人能如汝父足矣遂歸葬壽州之西原祔舊塋¶
禮也夫人&KR0004;用公封范陽縣君後用其子封仁壽縣¶
太君又進封長安縣太君及卒也張夫人二子居喪¶
哀如&KR0001;生嗚呼賢母也哉是宜銘粤景祐三年二月¶
庚戌葬之銘曰¶
從者其姑祔者其夫安此室乎¶
<pb:KR4d0069_SBCK_011-15a>¶
外集卷第十一¶
祁公神道碑景祐(碑云景祐四年卒天聖八年&KR0089;按/天聖在景祐之前疑景祐當作景)¶
(徳)¶
諫議楊公墓銘録(一作/抵)學乎聖人(四字上一/有而字)其婦(二/字)¶
(丄一有/封字)¶
王公墓誌水丘氏(集本多/作巫丘)¶
薛君墓銘又監(一作/後監)¶
盧氏墓銘將作(二字上疑/脫適字)¶
<pb:KR4d0069_SBCK_011-15b>¶
#+PROPERTY: JUAN 11
#+PROPERTY: FILE SB04n0357-011歐阳文忠公文集奏議-卷第十一.
<pb:KR4d0069_SBCK_011-1a>¶
¶
奏議卷第十一¶
　　薦劉羲叟劄子(巳見河東奏草全書中)¶
　　進劉羲叟春秋災異狀(同前)¶
　　論契丹侵地界狀(巳見河北奏草全書中)¶
　右三篇此卷更不重出存其目以告來者¶
<pb:KR4d0069_SBCK_011-1b>¶
論臺官上言按察使狀&KR0013;選之者(一作/人)皆亦(一作/皆字)常¶
能(一無/常字)¶
論杜衍等罷政事狀&KR0057;彰著(&KR0057;字下一/有爲字)之得專(之所/作一)¶
好權(好一/作行)懇讓之者(一無/者字)見其皆未行事(六字一作/欲其作事)¶
條事(條例/一作)然不敢(然字下一/有亦字)惜之也(一無/之字)¶
#+PROPERTY: JUAN 11
#+PROPERTY: FILE SB04n0358-011歐阳文忠公文集居士集-卷第十一.
<pb:KR4d0069_SBCK_011-1a>¶
居士集卷第十一　歐陽文忠公集十一¶
　　律詩五十七首¶
　　　&KR0004;至夷陵答蘇子美見&KR0009;¶
三峽&KR0029;岧嶤同(一作/南)遷地最遥物華雖可愛郷思獨¶
無聊江水流青嶂猿聲在碧霄野篁抽夏笋叢橘長¶
春條未臘梅先發經霜葉不凋江雲愁(一作/懸)蔽日山¶
霧晦連朝斫谷爭&KR0053;漆梯林&KR0242;摘椒巴賨船賈集(一/作)¶
(巴江船/賈至)蠻市酒旗招時節同荆俗民風載楚謡俚歌¶
成調&KR0015;摖(一作/攃)&KR0017;聚喧囂(夷陵之俗多&KR0075;奔又好祠/祭毎遇祠時里民數百共)¶
(餕其餘里語謂之摖/&KR0017;因此多成&KR0242;訟)得罪冝投裔包羞分折腰光隂¶
<pb:KR4d0069_SBCK_011-1b>¶
催晏歳牢落慘驚飊白髪新年出朱顔異域銷縣樓¶
朝見虎官舍夜聞鴞&KR0009;信無秋鴈思歸望斗杓須知¶
千里夢長繞洛川橋¶
　　　冬後三日陪丁元珍遊東山寺¶
幕府文書日已稀清罇歳晏喜相携寒山帶郭穿松¶
路瘦馬尋春踏雪泥翠蘚蒼崖森古木緑蘿盤石暗¶
深溪爲貪賞物來猶早迎臘梅花吐未齊¶
　　　送前巫山宰呉殿丞(字照鄰)¶
俊域當年仰下風天涯今日一罇同髙文落筆妙天¶
下清論揮犀服坐中江上掛帆明月峽雲閒謁帝紫¶
<pb:KR4d0069_SBCK_011-2a>¶
　微宫山城寂寞少嘉客喜見瓊枝(一作/林)慰病翁¶
　　　　龍興寺小飲呈表臣元珍¶
　乎日相從樂㑹文&KR0054;梟壷馬占朋分罰籌多似昆陽¶
　矢酒令嚴於細柳軍蔽日雪雲猶靉靆欲晴花氣漸¶
　氛氲一罇萬事皆毫末蜾臝螟蛉豈足云¶
　　　　縣舍不種花惟栽楠木冬青茶竹之&KR0011;因戲¶
　　　　書七言四韻¶
　結綬當年仕兩京自憐年少體猶輕伊川洛浦尋芳¶
　徧魏紫姚黃照眼明客思病來生白髪山城春至少¶
　紅英芳叢密葉聊須種猶得蕭蕭聽雨聲¶
<pb:KR4d0069_SBCK_011-2b>¶
　　　至喜(一作/虚白)堂新開北軒手植楠木兩株走筆¶
　　　呈元珍表臣¶
爲憐碧砌冝佳樹自斸蒼苔選緑叢不向芳菲趂(一/作)¶
(赴)開落直須霜雪見青葱披條泫轉清晨露響葉蕭¶
騷半夜風時掃濃隂北䆫下一枰閑且伴衰翁¶
　　　戲答元珍(一本下云花時乆雨之什)¶
春風疑不到天涯二月山城未見花殘雪壓枝猶有¶
橘凍雷驚筍欲抽芽夜聞歸鴈生郷思病入新年(一/作)¶
(鳥聲漸變知芳/節人意無聊)感物華曽是洛陽花下客野芳雖晚¶
不須嗟¶
<pb:KR4d0069_SBCK_011-3a>¶
　　　&KR0004;晴獨遊東山寺五言六韻¶
日暖東山去松門數里斜山林&KR0046;者趣鍾鼓梵王家¶
地僻遲春節風晴變(一作/别)物華雲光漸容與鳥哢巳¶
交加冰下泉&KR0004;動煙中茗未芽自憐多病客來探欲¶
開花¶
　　　夷陵歳暮書事呈元珍表臣(一本作元珍判/官表臣推官)¶
蕭條雞犬亂山中時節崢嶸忽(一作/歳)巳窮遊女髻鬟¶
風俗古野巫歌舞歳年豐(夷陵俗朴陋惟歳暮祭&KR0017;/則男女數百相從而樂飲)¶
(婦女競爲野服以相遊嬉/夷陵俗下一本有古字)平時都邑今爲陋敵國江¶
山昔最雄(三國時呉蜀/戰爭於此)荆楚先賢多勝迹不辭携酒¶
<pb:KR4d0069_SBCK_011-3b>¶
問鄰翁(處士何參居縣舍西/好學多知荆楚故事)¶
　　　夷陵書事&KR0009;謝三舍人(一作代書&KR0009;/舎人三丈)¶
春秋楚國西偏境陸羽茶經第一州紫籜青林長蔽¶
日緑叢紅橘最冝秋道塗處險人多&KR0018;邑屋臨江俗¶
善泅臘市漁(一作/魚)鹽朝暫合淫祠簫鼓歳無休風鳴¶
燒入空城響雨惡江崩斷岸流月出行歌聞調&KR0015;花¶
開啼鳥亂鉤輈(一本有訟庭畫地通人語邑政觀風/間俚謳土俗雖輕人自樂山川信美)¶
(客偏愁/四句)黃牛峡口經新歳白玉京中夢舊遊曽是洛¶
陽花下客欲誇風物向君羞¶
　　　戲(一作/&KR0009;)贈丁判官¶
<pb:KR4d0069_SBCK_011-4a>¶
西陵江口折寒梅爭勸行人把一(一作/酒)盃須信春風¶
無逺近維舟處處有花開¶
　　　&KR0009;梅聖俞(一本注夷陵作)¶
青(一作/春)山四顧亂無涯雞犬蕭條數百家楚俗歳時¶
多雜&KR0017;蠻郷(一作/風)言語不通華繞城江急舟難泊當¶
縣山髙日易斜擊鼓踏歌成夜市邀&KR0027;卜雨趂燒(一/作)¶
(春)畬叢林白晝飛妖鳥庭砌非時見異花惟有山川¶
爲勝絶&KR0009;人堪作&KR0030;圖誇¶
　　　離峽州後回&KR0009;元珍表臣(一本作元珍判/官表臣推官)¶
經年遷謫猒荆蠻惟有江山興未䦨醉裏人歸青草¶
<pb:KR4d0069_SBCK_011-4b>¶
渡夢中船下武牙灘野花零落(一作/亂)風前亂(一作/舞)飛¶
雨蕭條江上寒荻笋時魚方有味恨無佳客共盃盤¶
　　　再至西都(一作&KR0009;謝希深)¶
伊川不到十年間魚鳥今應恠我(一作/我自)還浪得浮名¶
銷壯節羞將(一作/看)白髪見(一作/對)青山野花向客開如¶
(一作異花/向我情猶)&KR0015;芳草留人意自閑却到(一作/行至)謝公題壁¶
處向風清淚獨(一作臨風/清淚落)潺潺¶
　　　過錢文僖公白蓮莊¶
城南車馬地行客過徘&KR0422;野水寒猶入餘花晚自開¶
命賔曾授簡開府最多才今日西州路何人更獨來¶
<pb:KR4d0069_SBCK_011-5a>¶
　　　謝公挽詞三首¶
始見行春斾俄聞引葬簫&KR0015;言猶在耳䰟魄遂難招¶
天象奎星暗辭林玉樹凋朔風吹霰雪銘旐共飄飄¶
前日賔齋宴今晨奠柩觴死生公自逹存没世徒傷¶
舊國難歸葬餘貲不給䘮平生公輔志所(一作/可)得在¶
文章¶
樂事與良辰平生愛洛濵泉臺一閉夜蒿里不知春¶
翰墨猶新澤圖書巳素塵堪憐寢門哭猶有舊時賔¶
　　　愁牛嶺¶
&KR0022;人盡(一作/自)&KR0003;畏愁牛(一作/牛愁)不獨牛愁我亦愁終日¶
<pb:KR4d0069_SBCK_011-5b>¶
下(一作/遶)山行百轉却從山脚望山頭¶
　　　&KR0009;子山待制二絶(一本後篇作别/鎮陽&KR0009;沈待制)¶
留滯西山獨可嗟殘春過盡始還家落花縱有那堪¶
醉(一作看/一作愛)何況歸時無落花¶
聞君屢醉賞紅英落盡殘花酒未醒嗟我落花無分¶
看莫嫌狼藉掃中庭¶
　　　&KR0009;秦州田元均¶
由(一作/近)來邊將用儒臣坐以威名撫漢軍萬馬不嘶¶
聽號令諸蕃無事著(一作/樂)耕耘夢回夜帳聞羌笛詩¶
就髙樓對隴(一作/暮)雲莫忘(一作/望)鎮陽遺愛在(一作/地)北¶
<pb:KR4d0069_SBCK_011-6a>¶
潭桃李正氛氲(一作春深桃/李正絪緼)¶
　　　送沈待制陜西都運(邈)¶
㡬歳瘡痍近息兵經營方喜得時英從來漢粟勞飛¶
輓當使秦人自戰耕道左旌旗諸將列馬前弓(一作/冠)¶
劒六蕃迎知君材力多閑暇剩聽陽關醉後聲¶
　　　欒城遇風効韓孟聮句體¶
歳暮氛霾惡冬餘氣候爭吹嘘回暖律號令發新正¶
逺響來猶漸狂奔&KR0020;益橫頽城鏖戰鼓掠野過隂兵¶
掃蕩無餘靄顚摧鮮立莖五山揺岌嶪九鼎沸煎烹¶
玉石焚岡裂波濤卷海傾遥聽午合市爭呼夜驚營¶
<pb:KR4d0069_SBCK_011-6b>¶
慘極雲無色隂窮火自生電鞭時砉劃雷軸助喧轟¶
孔竅千聲出隂幽百恠呈狐妖憑莽蒼&KR0017;熖走青熒¶
奮怒神増悚中休耳暫清胡兵占月暈江客候鼉鳴¶
飄葉千艘失飛空萬瓦輕獵豪&KR0264;馬健舶穏想帆征¶
畏壓頻移席隂祈屢整纓凍消&KR0004;醒蟄枯活欲抽萌¶
病體愁山館春寒頼酒鐺雞號天地白登壠看晴明¶
　　　過中渡二首¶
中渡橋邊十里堤寒蟬(一作/梅)落盡柳條衰年年塞下¶
春風晚誰見輕黃弄色時¶
得歸還自歎淹留中渡橋邊柳拂頭記得來時橋上¶
<pb:KR4d0069_SBCK_011-7a>¶
過斷冰殘雪滿河流¶
　　　自河北貶滁州&KR0004;入汴河聞鴈¶
陽城淀裏新來鴈趂伴南飛逐(一作何事/來隨南)越船野岸¶
柳黃霜正白五更驚破客愁眠¶
　　　自勉¶
引水澆花不厭勤便須巳有鎮陽春官居處處如郵¶
傳誰得三年作主人¶
　　　席上送劉都官¶
都城車馬日喧喧雖有離歌不慘顔豈似客亭臨野¶
岸暫留罇酒對青山天街樹緑騰歸&KR0016;玉殿霜清綴¶
<pb:KR4d0069_SBCK_011-7b>¶
曉班莫忘西亭曽醉處月明風溜響潺潺¶
　　　&KR0009;劉都官¶
别後山光寒更緑秋深酒美色仍清繞亭黃菊同君¶
種獨對殘芳醉不成¶
　　　書王元之&KR0030;像側(在瑯瑘山)¶
偶然來繼前賢迹信矣皆如昔日言諸縣豐登少公¶
事一家飽暖荷君恩想公風采常如在顧我文章不¶
足論名姓已光青史上壁間容貌任塵昬(公貶滁州/謝上表云)¶
(諸縣豐登苦無公事/一家飽暖共荷君恩)¶
　　　送京西提刑趙學士¶
<pb:KR4d0069_SBCK_011-8a>¶
題輿甞屈佐留京攬轡今行(一作/來)按屬城楚館尚看¶
淮月色嵩雲應過虎關迎春寒酒力風中醒日暖梅¶
香雪後清野俗經年留惠愛莫辭臨别醉冠傾¶
　　　&KR0009;題冝城縣射亭¶
作邑三年事事勤冝城風物自君新已能爲政留遺¶
愛何必栽花遺後人藹&KR0002;芝蘭芳可襲温如金玉粹¶
而純友朋欣慕自如此何況斯民父母親¶
　　　豐樂亭遊春三首¶
緑樹交加山(一作新/隂野)鳥啼晴風蕩&KR0222;落(一作晚晴/斜日雜)花¶
飛鳥歌花舞太守醉明日(一作/月)酒醒春巳(一作/色)歸¶
<pb:KR4d0069_SBCK_011-8b>¶
春雲淡淡日輝輝草惹行&KR0109;絮拂衣行到亭西逢太¶
守籃輿酩酊揷花歸¶
紅樹青山日欲斜長郊草色緑無涯遊人不管春將¶
老(一作/盡)來徃(一作/空遶)亭前踏落花¶
　　　謝判官幽谷種花¶
淺深紅白冝相間先後仍須次第栽我欲四時携酒¶
去莫教一日不花開¶
　　　&KR0030;眉鳥(一作郡齋聞百舌)¶
百囀千聲隨(一作/任)意移山花紅紫樹髙低始知鎻向¶
金籠聽不及林間自在啼¶
<pb:KR4d0069_SBCK_011-9a>¶
　　　懷嵩樓新開南軒與郡僚小飲¶
繞郭雲煙(一作閣/煙雲)匝㡬重昔人曾此感懷嵩霜林落¶
後山爭出野菊開時酒正濃解帶西風飄&KR0030;角&KR0029;欄¶
斜日照青松㑹須乘醉携嘉客踏雪來看羣玉峯¶
　　　送張生¶
一别相逢十七春頽顔衰髪互相詢江湖我再爲遷¶
客道路君猶困旅人老驥骨竒心尚壯青松歳乆色¶
逾新山城寂寞難爲禮(一作/客)濁酒無辭舉爵頻¶
　　　田家¶
緑桑髙下映平川賽罷田神&KR0015;語喧林外鳴鳩春雨¶
<pb:KR4d0069_SBCK_011-9b>¶
歇屋頭&KR0004;日杏花繁¶
　　　别滁¶
花光濃爛柳輕明酌酒花前送我行我亦且(一作/秪)如¶
常日醉莫教絃管作離聲¶
　　　答謝判官獨遊幽谷見&KR0009;¶
聞道西亭偶獨登悵然懷我未忘情新花自向遊人¶
&KR0015;啼鳥猶爲舊日聲因拂醉題詩句在應怜手種樹¶
隂成須知别後無由到莫厭頻携野客行¶
　　　招許主客¶
欲將何物招嘉客惟有新秋一味涼更(一作/靜)掃廣庭¶
<pb:KR4d0069_SBCK_011-10a>¶
寛(一作/開)百畒少容明月放(一作/吐)清光樓頭破鑑看將¶
滿甕面浮蛆撥巳香仍(一作/更)約多爲詩準備共防梅¶
老敵難當¶
　　　金鳯花¶
憶繞朱欄手(一作/喜)自栽緑(一作/繁)叢髙下㡬畨開中庭¶
雨過無人迹狼籍深紅&KR0039;緑苔¶
　　　鷺鷥¶
風格&KR0012;髙塵外物性情閑暇水邊身盡日獨行溪淺¶
處青苔白石見纎鱗¶
　　　野鵲¶
<pb:KR4d0069_SBCK_011-10b>¶
鮮鮮毛羽耀朝輝紅粉墻頭緑樹枝日暖風輕言語¶
軟應將喜報主人知¶
　　　木芙蓉¶
種處雪消春始動開時霜落鴈初過誰栽金菊叢相¶
近織出新畨蜀錦窠¶
　　　樵者¶
雲際依依認舊林斷崖荒磴路難尋西山望見朝來¶
雨南澗歸時渡處深¶
　　　詠雪¶
至日陽初復豐年瑞遽臻飄颻初未積散漫忽無垠¶
<pb:KR4d0069_SBCK_011-11a>¶
萬木青煙滅千門白晝新徃來衝更合髙下著何勻¶
望好登長榭平堪走&KR0030;輪馬寒毛縮蝟弓勁力&KR0264;鈞¶
客醉看成眩兒嬌(一作/驕)咀且顰虚堂明永夜髙閣照¶
清晨樹石詩翁對川原獵&KR0016;陳凍狐迷舊穴飢(一作/饑)¶
雀噪空囷此土偏冝稼而予濫長人應須待和暖載¶
酒共行春¶
　　　送楊先軰登第還家¶
解榻方欣待儁英掛帆千里忽南征錦衣白日還家¶
樂鶴髪髙堂獻壽榮殘雪楚天寒料峭春風淮水浪¶
崢嶸知君歸意先飛鳥莫惜停舟酒屢傾(一作/餞行)¶
<pb:KR4d0069_SBCK_011-11b>¶
　　　&KR0004;至潁州西湖(一作到潁治事之/明日行西湖上)種瑞蓮黃¶
　　　楊(一作因與郡官小/酌其上聊書所見)&KR0009;淮南轉運吕度支發¶
　　　運許主客¶
平湖十頃碧琉璃四面清隂乍合時柳絮已將春去¶
逺海棠應恨我來遲啼(一作/鳴)禽似與遊人語明(一本/作好)¶
月閑撑野(一作/小)艇隨毎到最佳堪樂處却思君共把¶
芳巵¶
　　　三橋詩(皇祐元年新作三橋而/名之旣而又爲之詩)¶
朱欄明緑水古柳照斜陽何處偏冝望清漣對女郎¶
(青漣閣名後/改作去思堂)¶
<pb:KR4d0069_SBCK_011-12a>¶
　　　　右冝逺¶
鳴騶入逺樹飛蓋渡長橋水闊鷺&KR0031;起波明魚自跳¶
　　　　右飛蓋¶
輕舟轉&KR0012;嶼幽浦&KR0222;平波回看望佳處歸路逐漁歌¶
　　　　右望佳¶
　　　答通判吕太博¶
千頃芙蕖蓋水平(邵伯荷花/四望極目)&KR0045;州太守舊多情&KR0030;盆¶
圍處花光合(予甞採蓮千朶揷/以&KR0030;盆圍繞坐席)紅袖傳來酒令行(又/甞)¶
(命坐客傳花人摘一葉/葉盡處飲以爲酒令)舞踏落暉留醉客歌遲檀板¶
換新聲如今寂寞西湖上雨後無人看落英¶
<pb:KR4d0069_SBCK_011-12b>¶
　　　祈雨曉過湖上¶
清晨驅馬思悠然渺渺平湖碧玉田曉日未昇先起¶
霧緑隂(一本/作雲)&KR0004;合自生煙身閑始覺時光好春去猶¶
餘物色妍更待四郊甘雨足相隨簫鼓樂豐年¶
居士集卷第十一¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_011-13a>¶
　此卷答蘇子美見&KR0009;云祭&KR0017;聚喧囂本注夷陵俗¶
　好祠祭毎遇祠時里民數百共餕其餘里俗謂之¶
　祭&KR0017;諸本皆同惟蜀本以祭爲摖朝佐按&KR0011;篇摖¶
　初&KR0081;切挑取也推也有推食之義蜀去峡近故能¶
　知其方言又吉州羅寺丞家京師舊本亦作攃按¶
　集韻攃桑&KR0081;切散之也有散福之義二義皆通今¶
　改作摖一作攃&KR0002;作祭字别無意義本注豈應復¶
　言里俗謂之祭&KR0017;也¶
<pb:KR4d0069_SBCK_011-13b>¶
答蘇子美俚歌(石本作/祠歌)攃&KR0017;(攃石本作祭注/文却引攃&KR0017;事)¶
遊東山寺冬後(石本作/冬至後)幕府(一作/幕下)¶
龍興寺小飲氛氲(一作/氤氲)¶
手植楠木泫轉(石本作/滴&KR0267;)¶
獨遊東山寺交加(交一/作嘐)¶
夷陵書事向君羞(君一作春/石本同)¶
&KR0009;子山待制(京本作今日報鎮陽守有行日某不/乆可出局先&KR0009;子山待制四兄二絶)¶
送沈待制方喜(一作/方務)¶
入汴河聞鴈新來(一作/秋)¶
送劉都官都城(一作/門)¶
<pb:KR4d0069_SBCK_011-14a>¶
幽谷種花淺深紅白(一作深/紅淺白)¶
送楊先軰髙堂(一作/髙年)¶
答吕太博詩注揷以(一作/揷之)¶
<pb:KR4d0069_SBCK_011-14b>¶
<pb:KR4d0069_SBCK_011-14b>¶
