# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.910897
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0358-035歐阳文忠公文集居士集-卷第三十五.
<pb:KR4d0069_SBCK_035-1a>¶
居士集卷䇿三十五　歐陽文忠公集三十五¶
　墓誌三首(碣一首附)¶
　　　永州軍事判官鄭君墓誌銘¶
鄭君諱平字某衡州衡陽人也少倜儻有大志舉進¶
士中天禧三年甲科爲郴州軍事推官監潭州茶場¶
坐茶惡免官乆之試祕書省校書郎知連州陽山縣¶
爲道州軍事推官丁母憂服除調永州軍事判官監¶
衡州茭源銀冶以疾去官慶暦三年七月某日卒于¶
家享年五十有一以某年某月某日葬于某所曾祖¶
諱某永州祁陽令祖諱某江陵府建寧縣令父諱某¶
<pb:KR4d0069_SBCK_035-1b>¶
道州軍事判官君娶孫氏贈尚書工部侍郎冕之女¶
子男六人綯緫紀經維綬綯早卒緫舉進士出身亦¶
早卒孫七人皆㓜君世仕不顯少&KR0012;而貧毋夫人某¶
氏賢母也教其三子以學皆有立君與其兄本弟革¶
皆舉進士及第君&KR0004;監茶&KR0163;茶實不惡上官挾他事¶
以罪中之君不自辯竭其貲以償解官而去無愠色¶
及爲陽山有善政民甚愛之其旣以疾廢&KR0099;然歎曰¶
吾少力學而不幸廢以疾吾終不用於時矣安事空¶
言哉即取其平生所爲文藁悉焚之嗚呼君之志可¶
哀也巳自三代詩書巳來立言之士多矣其始無不¶
<pb:KR4d0069_SBCK_035-2a>¶
欲其言之傳也而散亡磨㓕泯然不復見於後世者¶
何可勝數或暫見而終没或其言雖傳而其人不爲¶
世所貴者有矣惟君子有諸躬而不可揜者不待自¶
言而傳也君之不欲見於空言其可謂善慮於無窮¶
者矣其志豈不逺哉雖然君之志旣不自見於言而¶
冝有爲之著者銘所以彰善而著無窮也乃爲之銘¶
曰¶
夫惟自信有不疑知命者不惑故能得失不累其心¶
喜愠不見其色嗚呼鄭君學幾於此斯可謂之君子¶
　　　端明殿學士蔡公墓誌銘¶
<pb:KR4d0069_SBCK_035-2b>¶
公諱襄字君謨興化軍仙遊人也天聖八年舉進士¶
甲科爲漳州軍事判官西京留守推官改著作佐郎¶
館閣挍勘慶暦三年以祕書丞集賢挍理知諫院兼¶
修起居注是時天下無事士大夫弛於乆安一日元¶
昊叛師乆無功天子&KR0099;然猒兵思正百度以修太平¶
旣已排群議進退(一作/用)二三大臣又詔增置諫官四¶
貟使拾遺&KR0024;闕所以遇之甚寵公以材名在選中遇¶
事感激無所回避(一有於/是二字)權倖畏歛不敢撓法干政¶
而上得益與大臣圗議明年屢下詔書勸農桑興學¶
校革弊修廢而天下悚然知上之求治矣於此之時¶
<pb:KR4d0069_SBCK_035-3a>¶
言事之臣無日不進見而公之&KR0024;益爲&KR0057;多四年以¶
右正言直史館出知福州以便親遂爲福建路轉運¶
使復古五塘以漑田民以爲利爲公立生祠于塘側¶
又奏减閩人五代時丁口稅之半丁父憂服除判三¶
司鹽鐵勾院復修起居注今叅知政事唐公介時爲¶
御史以直言忤㫖貶春州别駕廷臣無敢言者公獨¶
論其忠人皆危之而上悟意解唐公得改英州遂復¶
召用皇祐四年遷起居舍人知制誥兼判流内銓御¶
史吕景&KR0004;呉中復馬遵坐論梁丞相適罷臺職除他¶
官公封還辭頭不草制其後屢有除授非當者必皆¶
<pb:KR4d0069_SBCK_035-3b>¶
封還之而上遇公益厚曰有子如此其母之賢可知¶
命特賜冠帔以寵之至和元年遷龍圗閣直學士知¶
開封府三年以樞密直學士知泉州徙知福州未幾¶
復知泉州公爲政精明而世(一作/於)閩人(一有/&KR0057;字)知其風¶
俗至則禮其士之賢者以勸學興善而變民之故除¶
其甚害徃時閩人(一作/士)多好學而專用賦以應科舉¶
公得先生周希孟以經術傳授學者常至數百人公¶
爲親至學舍執經講問爲諸生率延見處士陳烈尊¶
以師禮而陳襄鄭穆方以德行著稱郷里公皆折節¶
下之閩俗重凶事其奉浮圗㑹賔客以盡力豐侈爲¶
<pb:KR4d0069_SBCK_035-4a>¶
孝否則深自愧恨爲郷里羞而姦民游手無頼子幸¶
而貪飲食利錢財來者無限極徃徃至數百千人至¶
有親亡祕不舉&KR0152;必破産辦具而後敢發喪者有力¶
者乗其急時賤買其田宅而貧者立劵舉責終身困¶
不能償公曰弊有大於此邪即下令禁止至於巫覡¶
主病蠱毒殺人之&KR0011;皆痛斷絶之然後擇民之聦明¶
者教以醫藥使治疾病其子弟有不率教令者條其¶
事作五戒以教諭之乆之閩人大便公旣去閩人相¶
率詣州請爲公立德政碑吏以法不許謝即退而以¶
公善政&KR0059;刻于石曰俾我民不忘公之德嘉祐五年¶
<pb:KR4d0069_SBCK_035-4b>¶
召拜翰林學士權三司使三司開封世稱省府爲難¶
治而易以毁譽居者不由以遷則由以敗而敗者十¶
常四五公居之皆有能名其治京師談&KR0015;無留事尤¶
喜破姦(一有/發字)&KR0046;吏不能欺至商財利則較天下盈虚¶
出入量力以制用必使下完而上給下曁百司因習¶
蠹弊切磨剗剔乆之簿書纎悉紀綱條目皆可法七¶
年季秋大享明堂後數月仁宗崩英宗即位數大賞¶
賚及作永昭陵皆猝辦於縣官經費外公應煩愈間¶
暇&KR0002;有餘而人不知勞遂拜三司使居二&KR0010;以母老¶
求知杭州即拜端明殿學士以徃三年徙南京留守¶
<pb:KR4d0069_SBCK_035-5a>¶
未行丁母夫人憂明年八月某日以疾卒于家享年¶
五十有六蔡氏之譜自&KR0051;從事中郎克以來世有顯¶
聞其後中衰&KR0046;德不仕公年十八以農家子舉進士¶
爲開封第一名動京師後官于閩典方州領使一路¶
二(一作/而)親尚皆無恙閩人瞻望咨嗟不榮公之貴而¶
榮其父母母夫人&KR0057;有壽年九十餘飲食起居康彊¶
如少者&KR0010;時爲壽母子&KR0066;髪皆皤然而命服金紫煌¶
煌如也至今閩人之爲子者必以夫人祝其親爲父¶
母者必以公教其子也公於朋友重信義聞其喪則¶
不御酒&KR0079;爲位以&KR0152;盡哀乃止嘗㑹飲㑹靈東園坐¶
<pb:KR4d0069_SBCK_035-5b>¶
客有射矢誤(一有/中)傷人者客遽指爲公矢京師喧然¶
事旣聞上(一又有/上字)以問公公即再拜媿謝終不自辯¶
退亦未嘗以語人公爲文章清遒粹美有文集&KR0002;干¶
卷工於書畫頗自惜不妄爲人書故其殘章斷藁人¶
悉珍藏而仁宗&KR0057;愛稱之御製元舅隴西王碑文詔¶
公書之其後命學士撰温成皇后碑文又勑公書則¶
辭不肯書曰此待詔職也公累官至禮部侍郎旣卒¶
翰林學士王珪等十餘人列言公賢其亡可惜天子¶
新即位未及識公而聞其名乆也爲之惻然特贈吏¶
部侍郎官其子旻爲秘書省正字孫傳(一作/傅)及弟之¶
<pb:KR4d0069_SBCK_035-6a>¶
子均皆守將作監主簿而優以&KR0608;䘏以旻尚㓜命守¶
吏&KR0135;給其喪事曾祖諱顯皇不仕祖諱恭贈工部貟¶
外郎父諱琇贈刑部侍郎毋夫人盧氏長安郡太君¶
夫人葛氏永嘉郡君子男三人曰匀將作監主簿曰¶
旬大理評事皆先公卒㓜子旻也女三人一適著作¶
佐郎謝仲規二尚㓜以某年某月某日葬公於莆田¶
縣某郷將軍山銘曰¶
誰謂閩逺而多竒産産非物寳惟士之賢嶷嶷蔡公¶
其人傑然奮躬當朝讜言正色出入左右彌縫&KR0024;益¶
(一作/闕)間歸于閩有政在人食不畏蠱喪不憂貧疾者¶
<pb:KR4d0069_SBCK_035-6b>¶
有醫學者有師問誰使然孰不公思有髙其墳有拱¶
其木凡閩之人過者必肅¶
　　　集賢院學士劉公墓誌銘¶
公諱敞字仲原父姓劉氏世爲吉州臨江人自其皇¶
祖以尚書郎有聲太宗時遂爲名家其後多聞人至¶
公而益顯公舉慶暦六年進士中甲科以大理評事¶
通判蔡州丁外艱服除召試學士院遷太子中&KR0098;直¶
集賢院判登聞鼓院吏部南曹尚書考功於是夏英¶
公旣薨天子賜謚曰文正公曰此吾職也即上䟽言¶
謚者有司之事也且竦行不應法今百司各得守其¶
<pb:KR4d0069_SBCK_035-7a>¶
職而陛下侵臣官䟽凡三上天子嘉其守爲更其謚¶
曰文莊公曰姑可以止矣權判三司開坼司又權度¶
支判官同修起居注至和元年九月召試遷右正言¶
知制語宦者石全彬以勞遷宫&KR0080;使領觀察使意不¶
滿退而愠有言居三日正除觀察使公封還辭頭不¶
草制其命遂止二年八月奉使契丹公素知虜山川¶
道里虜人道自古北口回曲千餘里至桞河公問曰¶
自(一有/古字)松亭趨桞河甚直而近不數日可至中京何¶
不道彼而道此蓋虜人常故迂其路欲以國地險逺¶
誇使者且謂莫習其山川不虞公之問也相與驚顧¶
<pb:KR4d0069_SBCK_035-7b>¶
羞媿即吐其實曰誠如公言時順州山中有異獸如¶
馬而食虎豹虜人不識以(一有/爲字)問公曰此所謂駮也¶
爲言其形狀聲音皆是虜人益歎服三年使還以親¶
嫌求知&KR0045;州&KR0010;餘遷起居舎人徙知鄆州兼京東西¶
路安撫使居數月召還糺察在京刑獄修玉牒知嘉¶
祐四年貢舉稱爲得人是&KR0010;天子卜以孟冬祫旣廷¶
告丞相用故事率文武官加上天子尊號公上書言¶
尊號非古也陛下自寳元之郊止群臣毋得以請迨¶
今二十年無所加天下皆知甚盛德奈何一旦受虚¶
名而愪實美上曰我意亦謂當如此遂不允群臣請¶
<pb:KR4d0069_SBCK_035-8a>¶
而禮官前祫請祔郭皇后於廟自孝章以下四后在¶
别廟者請母合食事下議議者紛然公之議曰春秋¶
之義不薨于寢不稱夫人而郭氏以廢薨按景祐之¶
詔許復其號而不許其謚與祔謂冝如詔書又曰禮¶
於祫未毀廟之主皆合食而無帝后之限且祖宗以¶
來用之傳曰&KR0021;從先祖冝如故於是皆如公言公旣¶
驟屈廷臣之議議者已多仄目旣而又論吕溱過輕¶
而責重與臺諌異由是言事者亟攻之公知不容于¶
時矣㑹永興闕守因自請行即拜翰林侍讀學士充¶
永興軍路安撫使兼知永興軍府事長安多冨人右¶
<pb:KR4d0069_SBCK_035-8b>¶
族豪猾難治猶習故都時(一無/此字)態公方發大姓范偉¶
事獄未具而公召由是獄屢變連年吏不能决至其¶
事聞制取以付御史臺乃决而卒如公所發也公爲¶
三州皆有善政在&KR0045;州奪發運使冐占雷塘田數百¶
項予民民至今以爲德其治鄆永興皆承旱歉所至¶
必雨雪蝗&KR0186;飛去&KR0010;用豐稔流亡來歸令行民信盗¶
賊禁止至路不拾遺公於學&KR0054;自六經百氏古今傳¶
記下至天文地理卜醫數術浮圗老莊之&KR0003;無所不¶
通其爲文章&KR0057;敏贍嘗直紫㣲閣一日追封皇子公¶
主几人公方將下直爲之立馬却坐一揮九制數千¶
<pb:KR4d0069_SBCK_035-9a>¶
言文辭典雅各得其體公知制誥七年當以次遷翰¶
林學士者數矣乆而不遷及居永興&KR0010;餘遂以疾聞¶
八年八月召還判三班院太常寺公在朝廷遇事多¶
所建明如古渭州可棄孟陽河不可開樞宻使狄青¶
冝罷以保全之之&KR0011;皆其語在士大夫間者&KR0002;其規¶
切人主直言逆耳至於從容進見開導聦明賢否人¶
物其事不聞于外廷者其&KR0024;益&KR0057;多故雖不合於世¶
而特&KR0013;人主之知方嘉祐中嫉者衆而攻之急其雖¶
危而得無害者仁宗深察其忠也及侍英宗講讀不¶
專章句解詁而指事據經因以諷諌毎見聽納故&KR0057;¶
<pb:KR4d0069_SBCK_035-9b>¶
竒其材巳而復得驚眩疾告滿百日求便郡上曰如¶
劉某者豈易得也復賜以告上毎宴見諸學士時時¶
問公少間否賜以新橙五十勞其良苦疾(一有/乆字)少間¶
復求外&KR0024;上悵然許之出知衛州未行徙汝州治平¶
三年召還以疾不能朝改集賢院學士判南京留司¶
御史臺熈寧元年四月八日卒于官舍享年五十嗚¶
呼以先帝之知公使其不病其所以甲之者豈一翰¶
林學士而止哉方公以論事忤於時也又有&KR0799;爲謗¶
語以怒時相者及歸自雍丞相韓公方欲還公學士¶
未及而公病遂止於此豈非其命也夫公累官至給¶
<pb:KR4d0069_SBCK_035-10a>¶
事中階朝散大夫勲上輕車都尉開國彭城爵公邑¶
戸二千一百實食者三百曾祖諱琠贈大理評事祖¶
諱式尚書工部貟外郎贈戸部尚書考諱立之尚書¶
主客郎中贈工(一作/禮)部尚書公再娶論氏皆侍御史¶
程之女前夫人先公早卒後夫人以公貴累封河南¶
郡君子男四人長定國郊社掌座早卒次奉世大理¶
寺丞次當時大理評事次安上太常寺太祝女三人¶
長適大理評事韓宗直二尚㓜公旣卒天子推恩録¶
其兩孫望旦一族子安世皆試將作監主簿公爲人¶
磊落明白推誠自信不爲防慮至其屢見侵害皆置¶
<pb:KR4d0069_SBCK_035-10b>¶
而不較亦不介于胷中居家不問有無喜賙宗族旣¶
卒家無餘財與其弟攽友愛&KR0057;篤有文集六十卷其¶
爲春秋之&KR0003;曰傳曰權衡曰&KR0003;例曰文權(一無/三字)曰意¶
林合四十一(一無/此字)卷又有七經小傳五卷弟子記五¶
卷而七經小傳今盛行於學者二年十月辛酉其弟¶
攽與其子奉世等葬公於某所(一作葬公祥符縣/魏陵郷祔于先墓)以¶
來請銘乃爲之銘曰¶
嗚呼維仲原父學彊而博識敏而明坦其無疑一以¶
誠見利如畏義必爭觸機履險危不傾畜大不施奪¶
其齡惟其文章粲日星雖欲有毀知莫能維古聖賢¶
<pb:KR4d0069_SBCK_035-11a>¶
皆後亨有如不信考斯銘¶
　　　零陵縣令贈尚書都官貟外郎呉君墓謁銘¶
(并序)¶
君諱舉字太冲姓呉氏興國軍永興人也曾祖諱瑗¶
祖諱章父諱思逈五代之際自江以南爲南唐呉氏¶
亦㣲不顯君當李煜時以明經爲彭澤主簿太祖皇¶
帝召煜來朝煜不奉詔遣曹彬討之前鋒兵破池陽¶
遣使招降郡縣使者至彭澤其令欲以城降君以大¶
義責之且曰吾能爲李氏死爾乃共殺使者爲煜守¶
煜巳降君爲游兵執送軍中主將責以殺使者君曰¶
<pb:KR4d0069_SBCK_035-11b>¶
固當如是爾主將義而釋之當是時嘗仕煜者皆隨¶
煜至京師得復&KR0024;吏君獨棄去不顧太平興國二年¶
詔求李氏時故吏所在敦遣君始至京師以爲鄆州¶
平隂主簿歴益州成都令陜州録事叅軍襄州之冝¶
城洋州之眞符福州之連江楚州之鹽城耀州之同¶
官最後爲零陵令以祥符九年八月二十六日道卒¶
于揚州享年七十有六夫人伏氏能讀書史有賢行¶
後君十有四年以卒享年八十有二子男二人長曰¶
晛早卒次曰中復今爲起居舍人以景祐三年十有¶
一月甲子合葬君夫人于南康軍都昌縣之長城君¶
<pb:KR4d0069_SBCK_035-12a>¶
學春秋通三傳其臨大節知所守當五代時僭&KR0060;分¶
裂喪君亡國不勝數士之不得守其節與不能守者¶
世皆習而不怪君於此時獨區區志不忘李氏其義¶
有足動人然而亦無爲君道者考君之出處自重不¶
妄冝其世莫之知而潜德晦善顯於後世克有賢子¶
爲時名臣君以子恩累贈尚書都官貟外郎考於令¶
品文得碣于其墓以昭令德而示子孫於是史官廬¶
陵歐陽脩曰此余職也乃爲之辭曰¶
世逢屯兮㢘耻道缺中國五䄠兮九州分裂朝存夕¶
亡兮士莫守節昧者習安兮懦夫志奪偉哉呉君兮¶
<pb:KR4d0069_SBCK_035-12b>¶
凛矣其烈世莫我知兮不妄自伐有韞必昭兮後世¶
而發嗚呼呉君兮寓銘斯碣¶
居士集卷第三十五¶
　熈寧五年秋七月男發等編定¶
　　紹熈二年三月郡人孫謙益校正¶
鄭君墓銘天禧三(一作/二)年¶
劉公墓銘得也(也一/作&KR0088;)定國(一作/充國)¶
呉君墓碣不勝數(一作不/可勝數)然而(此下一/有人字)¶
