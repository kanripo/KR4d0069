# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:12.438603
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0358-047歐阳文忠公文集居士集-卷第四十七.
<pb:KR4d0069_SBCK_047-1a>¶
居士集卷第四十七　歐陽文忠公集四十七¶
　　書八首¶
　　　荅陜西安撫使范龍圖辭辟命書¶
脩頓首再拜啓急脚(一作/歩)至得七月十九日華州所¶
發書伏審即日尊體動止萬福(一有卑情不任/欣慰之至八字)戎狄¶
侵邊自古常事邊吏無狀至煩大賢伏惟執事忠義¶
之節信於天下天下之士得一識面者退誇於人以¶
爲榮耀至於游談布衣之賤往往&KR0060;託門下之名矧¶
今以大謀小以順取逆濟以明哲之才有必成功之¶
𫝑則士之好功名者於此爲時孰不願岀所長少助¶
<pb:KR4d0069_SBCK_047-1b>¶
萬一得託附以成其名哉況聞狂虜猖蹶屢有斥指¶
之詞加之輕侮購募之辱至於執戮將吏殺害邊民¶
凡此數事在於脩軰尤爲憤恥毎一思之中夜三起¶
不幸脩無所能徒以少喜文字過爲世俗見許此豈¶
足以當大君子之舉哉若夫參決軍謀經畫財利料¶
敵制勝在於幕府苟不乏人則軍書奏記(一有之二/拙三字)¶
一末事耳有不待脩而堪者矣由此始敢以親爲辭¶
況今丗人所謂四六者非脩所好少爲進士時不免¶
作之自及第遂棄不復作在西京佐三相幕府於職¶
當作亦不爲作此師魯所見今廢巳乆懼無好辭以¶
<pb:KR4d0069_SBCK_047-2a>¶
辱嘉命此一端也(一本此下云某雖儒生不知兵事/竊惟兵法有勇有怯必較彼我之)¶
(利否事之如何要在成功不限遲速某近至京師屢/於諸公間畧聞緒言攻守之計此實當時之冝非深)¶
(思逺見者孰能至此/願不爲浮議所移)伏見自至𨵿西辟士甚衆古人¶
所與成事者必有國士共之非惟在上者以知人爲¶
難士雖貧賤以身許人固亦未易欲其盡死必深相¶
知知之不盡士不爲用今竒怪豪儁之士徃徃蒙見¶
收擇顧用之如何尔(一有此在明/哲豈須獻言)然尚(一作/但)慮山林¶
草莽有挺特知義慷&KR0099;自重之士未得岀於門下也¶
冝少(一作/亦冝)思焉若脩者恨無他才以當長者之用非¶
敢効庸人苟且樂安佚也(一本此下云伏蒙示書夏/公又以見舉某孤賤素未)¶
<pb:KR4d0069_SBCK_047-2b>¶
(甞登其門非執事過見襃稱何以及此媿/畏然某已以親老爲辭更無可往之理惟)幸察(一有/焉字)¶
　　　荅李詡第一書¶
脩白人至辱書及性詮三篇曰以質其果是(一有/非字)夫¶
自信篤者無所待於人有質於人者自疑者也今吾¶
子自謂夫子與孟荀楊韓復生不能奪吾言其可謂¶
自信不疑者矣而返以質於脩使脩有過於夫子者¶
乃可爲(一作/與)吾子辯況脩未及孟荀楊韓之一二也¶
脩非知道者好學而未至者也丗無師乆矣尚頼朋¶
友切磋之益苟不自滿而中止庶㡬終身而有成固¶
常樂與學者論議徃來非敢以益於人蓋求益於人¶
<pb:KR4d0069_SBCK_047-3a>¶
者也況如吾子之文章論議豈易得哉固樂爲(一作/與)¶
吾子辯也苟尚有所疑敢不盡其所學以告旣吾子¶
之自信如是雖夫子不能奪使脩何所&KR0003;焉人還索¶
書未知所荅慚惕慚惕脩再拜¶
　　　荅李詡第二書¶
脩白前辱示書及性詮三篇見吾子好學善辯而文¶
能盡其意之詳今丗之言性者多矣有所不及也故¶
思與吾子卒其&KR0003;脩患丗之學者多言性故常爲&KR0003;¶
曰夫性非學者之所急而聖人之所罕言也易六十¶
四卦不言性其言者動靜得失吉凶之常理也春秋¶
<pb:KR4d0069_SBCK_047-3b>¶
二百四十二年不言性其言者善惡是非之實録也¶
詩三百五篇不言性其言者政教興衰之羙刺也書¶
五十九篇不言性其言者堯舜三代之治亂也禮樂¶
之書雖不完而雜岀於諸儒之記然其大要治國脩¶
身之法也六經之所載皆人事之切於丗者是以言¶
之甚詳至於性也百不一二言之或因言而及焉非¶
爲性而言也故雖言而不究予之所謂不言者非謂¶
絶而無言蓋其言者鮮而又不主於性而言也論語¶
所載七十二子之問於孔子者問孝問忠問仁義問¶
禮樂問脩身問爲政問朋友問&KR0017;神者有矣未甞有¶
<pb:KR4d0069_SBCK_047-4a>¶
問性者孔子之告其弟子者凡數千言其及於性者¶
一言而巳予故曰非學者之所急而聖人之罕言也¶
書曰習與性成語曰性相近習相逺者戒人愼所習¶
而言也中庸曰天命之謂性率性之謂道者明性無¶
常必有以率之也樂記亦曰感物而動性之欲者明¶
物之感人無不至也然終不言性果善果惡但戒人¶
愼所習與所感而勤其所以率之者尔予故曰因言¶
以及之而不究也脩少好學知學之難凡所謂六經¶
之所載七十二子之所問者學之終身有不能逹者¶
矣於其所逹行之終身有不能至者矣以予之汲汲¶
<pb:KR4d0069_SBCK_047-4b>¶
於此而不暇乎其他因以知七十二子亦以是汲汲¶
而不暇也又以知聖人所以教人垂丗亦皇皇而不¶
暇也今之學者於古聖賢所皇皇汲汲者學之行之¶
或未至其一二而好爲性&KR0003;以窮聖賢之所罕言而¶
不究者執後儒之偏&KR0003;事無用之空言(一作/文)此予之¶
所不暇也或有(一作/者)問曰性果不足學乎予曰性者¶
與身俱生而人之所皆有也爲君子者脩身治人而¶
巳性之善惡不必究也使性果善邪身不可以不脩¶
人不可以不治使性果惡邪身不可以不脩人不可¶
以不治不脩其身雖君子而爲小人書曰惟聖罔念¶
<pb:KR4d0069_SBCK_047-5a>¶
作狂是也能脩其身雖小人而爲君子書曰惟狂克¶
念作聖是也治道備人斯爲善矣書曰&KR0058;民於變時¶
雍是也治道失人斯爲惡矣書曰殷頑民又曰舊染¶
汙俗是也故爲君子者以脩身治人爲急而不窮性¶
以爲言夫七十二子之不問六經之不主言或雖言¶
而不究豈略之哉蓋有意也或又問曰然則三子言¶
性過歟曰不過也其不同何也曰始異而終同也使¶
孟子曰人性善矣遂怠而不教則是過也使荀子曰¶
人性惡矣遂棄而不教則是過也使楊子曰人性混¶
矣遂肆而不教則是過也然三子者或身奔走諸侯¶
<pb:KR4d0069_SBCK_047-5b>¶
以行其道或著書累千萬言以告于後丗未甞不區¶
區以仁義禮樂爲急蓋其意以謂善者一日不教則¶
失而入于惡惡者勤而教之則可使至于善混者驅¶
而率之則可使去惡而就善也其&KR0003;與書之習與性¶
成語之性近習逺中庸之有以率之樂記之愼物所¶
感皆合夫三子者推其言則殊察其用心則一故予¶
以爲推(一無/此字)其言不過始異而終同也凡論三子者¶
以予言而一之則譊譊者可以息矣予之所&KR0003;如此¶
吾子其擇焉¶
　　　與荆南樂秀才書¶
<pb:KR4d0069_SBCK_047-6a>¶
脩頗首白秀才足下前者舟行往來屢辱見過又辱¶
以所業一編先之啓事及門而贄田秀才西來辱書¶
其後予家奴自府還縣比又辱書僕有罪之人人所¶
共棄而足下見禮如此何以當之當之未暇荅冝遂¶
絶而再辱書再而未荅冝絶而又辱之何其勤之甚¶
也如脩者天下窮賤之人尔安能使足下之切切如¶
是邪蓋足下力學好問急於自爲謀而然也然蒙索¶
僕所爲文字者此似有所過聽也僕少從進士舉於¶
有司學爲詩賦以備程試凡三舉而得第與士君子¶
相識者多故往往能道僕名字而又以游從相愛之¶
<pb:KR4d0069_SBCK_047-6b>¶
&KR0059;或過稱其文字故使足下聞僕虚名而欲見其所¶
爲者由此也僕少孤貧貪禄仕以養親不暇就師窮¶
經以學聖人之遺業而渉獵書史姑隨丗俗作所謂¶
時文者皆穿蠹經傳移此儷彼以爲浮薄惟恐不恱¶
于時人非有卓然自立之言如古人者然有司過採¶
屢以先多士及得第已來自以前所爲不足以稱有¶
司之舉而當長者之知始大改其爲庶㡬有立然言¶
出而罪至學成而身辱爲彼則𫉬譽爲此則受禍此¶
明効也夫時文雖曰浮巧然其爲功亦不易也僕天¶
姿不好而彊爲之故比時人之爲者尤不工然巳足¶
<pb:KR4d0069_SBCK_047-7a>¶
以取禄仕而竊名譽者順時故也先輩少年志盛方¶
欲取榮譽於丗則莫若順時天聖中天子下詔書勑¶
學者去浮華其後風俗大變今時之士大夫所爲彬¶
彬有兩漢之風矣先輩往學之非徒足以順時取譽¶
而巳如其至之是直齊肩於兩漢之士也若僕者其¶
前所爲旣不足學其後所爲愼不可學是以徘&KR0422;不¶
敢出其所爲者爲此也在易之困曰有言不信謂夫¶
人方困時其言不爲人所信也今可謂困矣安足爲¶
足下所取信哉辱書旣多且切不敢不荅幸察¶
　　　荅呉充秀才書¶
<pb:KR4d0069_SBCK_047-7b>¶
脩頓首白先輩呉君足下前辱示書及文三篇發而¶
讀之浩乎若千萬言之多及少定而視焉纔數百言¶
尔非夫辭豐意雄霈然有不可禦之𫝑何以至此然¶
猶自患倀倀莫有開之使前者此好學之謙言也脩¶
材不足用於時仕不足榮於丗其毀譽不足輕重氣¶
力不足動人丗之欲假譽以爲重借力而後進者奚¶
取於脩焉先輩學精文雄其施於時又非待脩譽而¶
爲重力而後進者也然而惠然見臨(六字一作惠/然而見及)&KR0002;¶
有所責(一作/求)得(一無/此字)非急於謀道不擇其人而問焉¶
者歟夫學者未始不爲道而至者鮮焉非道之於人¶
<pb:KR4d0069_SBCK_047-8a>¶
逺也學者有所溺焉尔蓋文之爲言難工而可喜易¶
恱而自足丗之學者往往溺之一有工焉則曰吾學¶
足矣甚者至棄百事不關于心曰吾文士也職於文¶
而巳此其所以至之鮮也昔孔子老而歸魯六經之¶
作數年之頃尔然讀易者如無春秋讀書者如無詩¶
(一作讀春秋/者如無詩書)何其用功少而至(此字一/作自然)於至也聖人¶
之文雖不可及然大抵道勝者(一有/於字)文不難而自至¶
也故孟子皇皇不暇著書荀卿蓋亦晚而有作若子¶
雲仲淹方勉焉以模(三字一作彊/區區力作)言語此(一無此字/有而宏博)¶
(不及孟荀之/雄者十字)道未足而彊(一作/勉)言者也後之惑者徒¶
<pb:KR4d0069_SBCK_047-8b>¶
見前丗之文傳以爲學者文而巳(此句一作又/溺其恱也)故愈¶
力(一無此/二字)愈勤而愈不至此足下所謂終日不出於¶
軒序(一無此足下/以下一句)不能縱横髙下皆如意者道未(一/作)¶
(不)足也&KR0002;道之充焉雖行乎天地(一作/下)入于淵泉無¶
不之也(一有何患/不至四字)先輩(一作/足下)之文浩乎霈然可謂善¶
矣而又志於爲道猶自以爲未廣若不止焉孟荀可¶
至而不難也脩學道而不至者然幸不甘於所恱而¶
溺於所止因吾子之能不自止又以勵脩之少進焉¶
幸甚幸甚脩白¶
　　　上杜中丞論舉官書¶
<pb:KR4d0069_SBCK_047-9a>¶
具官脩謹齋沐拜書中丞執事脩前伏見舉南京留¶
守推官石介爲主簿近者聞介以上書論赦&KR0013;罷而¶
臺中因舉他吏代介者主簿於臺職最卑介一賤士¶
也用不用當否未足害政然可惜者中丞之舉動也¶
介爲人剛果有氣節力學喜辯是非眞好義之士也¶
始執事舉其材議者咸曰知人之明今聞其罷皆謂¶
赦乃天子巳行之令非踈賤當有&KR0003;以此罪介曰當¶
罷脩獨以爲不然然不知介果指何事而言也傳者¶
皆云介之所論謂朱梁劉漢不當求其後裔尔&KR0002;止¶
此一事則介不爲過也然又不知執事以介爲是爲¶
<pb:KR4d0069_SBCK_047-9b>¶
非也若隨以爲非是大不可也且主簿於臺中非言¶
事之官然大抵居臺中者必以正直剛明不畏避爲¶
稱職今介足未履臺門之閾而已用言事見罷眞可¶
謂正直剛明不畏避矣度介之才不止爲主簿直可¶
任御史也是執事有知人之明而介不&KR0018;執事之知¶
矣脩甞聞長老&KR0003;趙中令相太祖皇帝也甞爲某事¶
擇官中令列二臣姓名以進太祖不肯用它日又問¶
復以進又不用它日又問復以進太祖大怒裂其奏¶
擲殿階(一作/陛)上中令色不動揷笏帶間徐拾碎紙䄂¶
歸中書它日又問則&KR0024;綴之復以進太祖大悟終用¶
<pb:KR4d0069_SBCK_047-10a>¶
二臣者彼之敢尔者蓋先審知其人之可用然後果¶
而不可易也今執事之舉介也亦先審知其可舉邪¶
是偶舉之也(一作/邪)&KR0002;知而舉則下可遽止若偶舉之¶
猶冝一請介之所言辯其是非而後巳&KR0002;介雖忤上¶
而言是也當助以辯&KR0002;其言非也猶冝曰所舉者爲¶
主簿尔非言事也待爲主簿不任職則可罷請(一作/請罷)¶
以此辭焉可也且中丞爲天子司直之臣上雖好之¶
其人不肖則當彈而去之上雖惡之其人賢則當舉¶
而申之非謂隨時好惡而髙下者也今備位之臣百¶
十邪者正者其糺舉一信於臺臣而執事始舉介曰¶
<pb:KR4d0069_SBCK_047-10b>¶
能朝廷信而將用之及以爲不能則亦曰不能是執¶
事自信猶不果&KR0002;遂言它事何敢望天子之取信於¶
執事哉故曰主簿雖卑介雖賤士其可惜者中丞之¶
舉動也況今斥介而它舉必亦擇賢而舉也夫賢者¶
固好辯&KR0002;舉而入臺又有言則又斥而它舉乎如此¶
則必得愚闇懦黙者而後止也伏惟執事如欲舉愚¶
者則豈敢復云&KR0002;將舉賢也願無易介而它取也今¶
丗之官兼御史者例不與臺事故敢布狂言竊獻門¶
下伏惟幸察焉¶
　　　與曽鞏論氏族書¶
<pb:KR4d0069_SBCK_047-11a>¶
脩(一有/拜字)白(一有曽君先/輩足下六字)貶所僻逺不與人通辱遣專¶
人惠書甚勤豈勝媿也示及見託撰次碑文事脩於¶
人事多故不近文字乆矣大懼不能稱&KR0274;丗德之萬¶
一以滿足下之意然近丗士大夫於氏族(一作/族氏)尤不¶
明其遷徙丗次多失其序至於始封得姓亦或不眞¶
如足下所示云曽元之曽孫樂爲漢都郷侯至四丗¶
孫據遭王莽亂始去都郷而家豫章考於史記皆不¶
合蓋曽元去漢近二百年自元至樂似非曽孫然亦¶
當仕漢&KR0004;則據遭莽丗失侯而徙蓋又二百年疑亦¶
非四世以諸侯年表推之雖大功德之侯亦未有終¶
<pb:KR4d0069_SBCK_047-11b>¶
前漢而國不絶者亦無自髙祖之丗至平帝時侯纔¶
四傳者宣帝時分宗室趙頃王之子景封爲都郷侯¶
則據之去國亦不在莽丗而都郷巳先别封宗室矣¶
又樂據姓名皆不見於年表蓋丗次乆逺而難詳如¶
此若曽氏岀於鄫者蓋其支庶自别有爲曽氏者尔¶
非鄫子之後皆姓曽也蓋今所謂鄫氏者是也楊允¶
恭據國史所書甞以西京作坊使爲江浙發運制置¶
茶鹽使乃至道之間耳今云洛苑使者雖且從所述¶
皆冝更加考正山州無文字尋究(一有不能/周悉四字)幸察¶
　　　荅宋咸書¶
<pb:KR4d0069_SBCK_047-12a>¶
脩頓首白州人(一作/吏)至蒙惠書及&KR0024;注周易甚善丗¶
無孔子乆矣六經之旨失其傳其有不可得而正者¶
自非孔子復出無以得其眞也儒者之於學博矣而¶
又苦心勞神(一作/疲精)於殘編朽簡之中以求(一作/考)千歳¶
失傳之繆茫乎前望巳逺之聖人而不可見杳乎後¶
顧無窮之來者欲爲未悟決難解之惑是眞所謂勞¶
而少功者哉然而(一有/六字)經非一丗之書也其傳之繆¶
非一日之失也其所以刋正&KR0024;緝亦非一人之能也¶
使學者各極其所見而明者擇焉十取其一百取其¶
十雖未能復六經於無失而卓如日月之明然聚衆¶
<pb:KR4d0069_SBCK_047-12b>¶
人之善以&KR0024;緝之庶㡬不至於大繆可以俟聖人之¶
復生也然則學者之於經(一無/三字)其可巳乎足下於經¶
(一本二字/作之於學)勤矣(一有其於/經至矣字)凡其所失無所不欲正之¶
其刋正補緝者衆則其所得亦巳多矣脩學(一作/性)不¶
敏明而又無彊力以自濟恐終不能少出所見以補¶
六經(一作/失傳)之萬一得足下所爲故尤區區而不能忘¶
也屬奉使出疆(一本二字/作行有日)怱怱不具(一本具字作/得盡所懷)惟¶
(一有以/時字)自愛廬陵歐陽脩再拜¶
居士集卷第四十七¶
<pb:KR4d0069_SBCK_047-13a>¶
　熈寧五年秋七月男發等編定¶
　　紹熈二年三月郡人孫謙益校正¶
答陜西范龍圖辭辟命書知義(此下/有/可用二字)¶
答李詡第二書而不究(此下一/有凡字)果善邪果惡邪(邪一/本作)¶
(而)人性混矣(混字上一有/善惡二字)勤而教之(勤一/作勸)¶
與荆南樂秀才書當之未暇答(之或作時一/無當之二字)冝絶(二/字)¶
(上一有/益字)切切(二字一/作勒)遺業(二字一/作道)浮薄(一作/浮巧)恱于(一/作)¶
(恱/於)爲彼(二字丄一/有蓋字)受禍(一作/𫉬罪)不易(一作/未易)譽者(一無/者字)先¶
輩少年(一作今先/輩年少)方欲(一作/方將)如其至之是直齊肩於¶
兩漢之士也(一作如其器焉直可/齊於兩漢之士也)愼不可學(一作又/不冝學)¶
<pb:KR4d0069_SBCK_047-13b>¶
今可謂困(今字下一/有子字)安足爲足下所取信哉(一作雖/有言安)¶
(能取信於/先輩哉)¶
答呉充秀才書何以(一作/孰能)先輩學精(先輩精學一/作矧也足下)鮮¶
焉(一作/鮮矣)讀易者(三字上一/有使字)¶
上杜中丞論舉官書不爲過也(也一/作矣)又不知執事(不/一)¶
(作/未)殿階上(一作/陛下)終用二臣者(一無/者字)百十(一作/百千)幸察焉¶
(一作幸/賜察焉)¶
與曽鞏論氏族書僻逺(一作/僻绝)當仕(一作/當在)亦未有(一作/亦少)¶
(得)鄫氏(鄫一/作繒)茶鹽使(此下一/有時字)¶
答宋咸書儒者之於學(一作學者/之爲工)¶
