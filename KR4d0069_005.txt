# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:08.081462
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0353-005歐阳文忠公文集内制集-卷第五.
<pb:KR4d0069_SBCK_005-1a>¶
内制集卷第五　歐陽文忠公集八十六¶
　　　賜樞宻使山南東道節度使同中書門下平¶
　　　章事賈昌朝生日禮物口宣(九月五日)¶
卿位峻樞庭望崇舊老屬誕期之斯及顧寵數以冝¶
優體乃眷懷膺茲蕃錫¶
　　　皇帝賀契丹皇帝正旦書¶
正月一日伯大宋皇帝致書于姪大契丹聖文神武¶
睿孝皇帝闕下玉曆正時布王春而茲始寳隣敦契¶
講信聘以交修方履新陽益綏多福其於祝詠罔罄¶
敷言今差朝散大夫守太常少卿上騎都尉渤海縣¶
<pb:KR4d0069_SBCK_005-1b>¶
開國男食邑三百戸賜紫金魚袋呉中復供僃庫使¶
銀青崇禄大夫檢校太子賔客兼御史大夫騎都尉¶
廣平縣開國男食邑三百戸宋孟孫充正旦國信使¶
副有少禮物具諸别幅專奉書陳賀不宣白¶
　　　皇帝賀契丹太皇太后正旦書¶
正月一日姪大宋皇帝謹致書于嬸大契丹仁&KR0268;聖¶
善欽孝廣徳安靜正淳懿和寛厚崇覺儀天太皇太¶
后闕下歳律更新春陽鬯逹因履端之叶吉敦永好¶
以申歡載惟&KR0268;懿之和方集壽康之祉更希善攝用¶
副遐悰今差朝散大夫守太常少卿直昭文館護軍¶
<pb:KR4d0069_SBCK_005-2a>¶
廣陵縣開國子食邑五百戸賜紫金魚袋吕景&KR0004;洛¶
苑使兼閤門通事舍人銀青崇禄大夫檢校太子賔¶
客兼御史大夫騎都尉清河郡開國侯食邑一千七¶
百户張利一充正旦國信使副有少禮物具諸别幅¶
專奉書陳賀不宣謹白¶
　　　賜知潁州徐宗況進奉賀兖國公主出降銀¶
　　　絹馬等勑書¶
勑徐宗況省所進奉賀兖國公主出降絹五百疋事¶
具悉詩稱王&KR0078;之下嫁國著嘉禮而有儀惟臣職之¶
聿脩僃物容而叙慶誠勤所至歎尚良深故茲示諭¶
<pb:KR4d0069_SBCK_005-2b>¶
想冝知悉冬寒汝比好否遣書指不多及¶
　　　賜知建昌軍沈造勑書¶
勑沈造省所進奉銀珠稻米一十石計一百黄絹袋¶
事具悉汝職守軍符政兼民穡樂此有秋之實擇其¶
嘉榖之英式陳常貢之儀彌體恪官之意故茲示諭¶
想冝知悉冬寒汝比好否遣書指不多及¶
　　　集禧觀凝祥池崇禧殿開啓祝聖壽年交金¶
　　　籙道&KR0163;宻詞(十二月十日)¶
伏以琁霄黙運推四序以循行玉曆更新集萬靈而¶
交會俾清琳宇延格髙真薦兹精一之誠祈乃純厖¶
<pb:KR4d0069_SBCK_005-3a>¶
之祉冀緜福祚均及含生¶
　　　班荆館賜契丹賀正旦人使到闕酒果口宣¶
(十二月十日)¶
卿等歳律更端隣歡交聘載馳使傳方及國郊冝推¶
寵錫之恩式示眷懷之厚¶
　　　瓊林苑開啓保祐聖躬祈福道&KR0163;青詞(十二)¶
(月十二日)¶
伏以四時成歳嘉庻彚之咸新百福自天荷衆真之¶
&KR0115;貺俾開靈囿恭講仙科恢寳祚之延長錫壽康之¶
遐永是惟降鑒享乃克誠¶
<pb:KR4d0069_SBCK_005-3b>¶
　　　瓊林苑開啓保祐聖躬祈福道&KR0163;黙表¶
伏以荷天地之鴻休席祖宗之丕業載惟勵翼敢怠¶
憂勤屬歳律之更端冀時禧之茂集俾嚴禁籞柢率¶
舊章庻通芬潔之誠仰格清真之馭伏冀錫齡斯永¶
降福孔多保&KR0022;祚於無窮均物生而咸&KR0013;¶
　　　啓聖院齋殿内權奉明徳元徳章穆皇后今¶
　　　告遷赴普安院重徽隆福兩殿奉安祝文¶
嚮以雨水為災殿塗増緝亦旣新於叢構庻來復於¶
真遊爰揆靈辰冀茲安妥&KR0225;惟&KR0268;佑丕鑒乃誠¶
　　　皇帝親詣啓聖禪院告遷明徳元徳章穆皇¶
<pb:KR4d0069_SBCK_005-4a>¶
　　　后赴普安院奉安祝文¶
嚮者因霖災之為沴飭殿構以増新㳙榖旦之惟良¶
奉神遊而還止載深感慕躬薦芬馨式慰孝思冀茲¶
臨格¶
　　　正月三日就驛賜契丹賀正旦人使内中酒¶
　　　果口宣¶
卿等奉將隣好來會歳元載推(一作/惟)寵賚之私冝極¶
珎豐之品俾頒嘉味式侑宴歡¶
　　　瓊林苑交年禱祭太歳諸神祝文¶
天行有度運三綂以環周歳徳所臨從百神而拱列¶
<pb:KR4d0069_SBCK_005-4b>¶
載㳙榖旦薦此令芳惟隂鑒之享誠委時祥而昭佑¶
　　　班荆館賜契丹賀正旦人使到闕御筵口宣¶
(十二月十四日)¶
卿等曆紀歳元聘交隣好載馳使傳方及國門冝頒¶
宴犒(一作推/寵錫)之恩式示眷懷之厚¶
　　　賜夏國主進奉賀正馬駞詔¶
詔夏國主省所差人進奉賀正馬駞共一百頭疋事¶
具悉履端紀歳萬&KR0022;咸禀於王正効貢以時奕世克¶
修於藩職載閱充庭之實深惟守土之勤遐體傾輸¶
不忘歎&KR0324;今回賜銀絹茶等具如别録至可領也其¶
<pb:KR4d0069_SBCK_005-5a>¶
差來人所賜物色亦具賜目故茲詔示想冝知悉春¶
寒比平安好否書指不多及¶
　　　賜夏國主贖大藏經詔(十二月/日)¶
詔夏國主省所奏伏爲新建精藍載請贖大藏經帙¶
籖牌等其常例馬七十疋充印造工直俟來年冬賀¶
嘉祐四年正旦使次附進至時乞給賜藏經事具悉¶
封奏聿來祕文爲請惟覺雄之演說推善利於無窮¶
嘉乃純誠果於篤信所冝開允當體眷懷所載請贖¶
大藏經帙籖牌等巳令印造&KR0049;嘉祐四年正旦進奉¶
人到闕至時給付故茲詔示想冝知悉春寒比平安¶
<pb:KR4d0069_SBCK_005-5b>¶
好否書指不多及¶
　　　賜新除觀文殿學士禮部侍郎孫[沔-丏+丐]詔(嘉祐/三年)¶
(正月十/七日)¶
勑孫[沔-丏+丐]省所上表伏蒙聖&KR0268;差使臣賫到誥勑各一¶
道授臣觀文殿學士禮部侍郎并賜對衣金帶鞍轡¶
馬錢五百貫文不敢恭受伏乞特改差臣知一小郡¶
或依例除一官致仕陳乞事具悉卿蔚有敏材膺予¶
簡任外分邉&KR0009;嘗著於恩威入贊國機早參於帷幄¶
風猷甚美寵遇旣優適當擇帥之&KR0004;方鑒用謀之失¶
是惟慎舉實允僉諧豈冝圖自便之私而罔體眷懷¶
<pb:KR4d0069_SBCK_005-6a>¶
之意顧茲重地難久曠官往祗成命之行當略好謙¶
之節所讓冝不允依前降指揮疾速發赴本任故茲¶
詔示想冝知悉¶
　　　集禧觀奉神殿開啓謝雪道&KR0163;青詞¶
近以温陽干時雨雪愆&KR0049;載惟寡薄敢罄精純明靈¶
孔昭嘉應斯𫉬兆豐年而有望消癘氣於未形惟物¶
蒙休以時申報冀清真之來格期福貺之永依¶
　　　自京至雄州巳來撫問契丹告哀人使口宣¶
(正月十九日)¶
卿祗戒軺軒載馳隣訃顧道塗之甚邈惟渉履之斯¶
<pb:KR4d0069_SBCK_005-6b>¶
勤俾宣恩言式慰良苦¶
　　　賜契丹國告哀人使茶藥口宣(正月十九日)¶
卿式將隣聘來告國哀屬春&KR0049;之尚寒顧驛塗之攸¶
邈俾頒品劑用示眷懷¶
　　　沿路賜契丹國告哀人使赴闕茶藥口宣(正)¶
(月十九日)¶
勑蕭福延卿夙駕使輶遽傳國䘏屬餘寒之在&KR0049;想¶
馳驛之為勞俾頒飲劑之良用示眷懷之厚¶
　　　景靈宫雅飾元天大聖后聖容并侍從等開¶
　　　啓預告道&KR0163;青詞(正月二十日)¶
<pb:KR4d0069_SBCK_005-7a>¶
伏以珍宇邃嚴奉真靈而有素玉容清穆謹修祓以¶
惟時爰按仙科俾伸䖍告載瞻道䕃冝鑒沖試¶
　　　皇帝回契丹皇帝告哀書¶
二月日伯大宋皇帝致書于姪大契丹聖文神武睿¶
孝皇帝闕下承遣使車特貽緘翰不意凶變太皇太¶
后上僊載惟契好久睦仁鄰聞此訃音但増感愴姪¶
皇帝負荷至重追慕所深冀節哀情用遵禮制已差¶
人使專持慰禮今林牙懷徳軍節度使蕭福延回奉¶
書陳謝不宣白¶
　　　雄州撫問契丹賀乾元節人使口宣(二月二)¶
<pb:KR4d0069_SBCK_005-7b>¶
(十四日)¶
卿等夙持信聘來講隣歡及疆&KR0049;以惟&KR0004;屬暄和之¶
方盛冝加撫慰式示眷懷¶
　　　賜給事中叅知政事曽公亮生日詔(二月二)¶
(十五日)¶
卿蔚有時望叅于柄臣惟𠋣注之所深在眷顧之尤¶
異屬茲誕日冝爾壽期膺此寵頒體予至意¶
　　　賜翰林學士兼侍讀學士尚書戸部郎中知¶
　　　制誥知審刑院胡𪧐詔(三月三日)¶
勑胡𪧐省所奏據大理寺日奏司申二月二十一日¶
<pb:KR4d0069_SBCK_005-8a>¶
巳前下寺公案並巳斷奏了畢無見在事具悉朕欲¶
斯民足衣食知禮讓而竊攘爭鬭之獄猶滋欲吾吏¶
慎刑罰盡情偽而傅予輕重之文不一卿以儒學之¶
職總評讞之繁克勤其官曽不留事實副予意惟時¶
可嘉若乃使天下囹圄空虚而風流篤厚是亦論思¶
獻納者之志其勉助我以共臻焉仍依奏宣付史館¶
故茲&KR0324;諭想冝知悉¶
　　　賜判大理寺陳太素并權少卿楊開及審刑¶
　　　院詳議官大理寺詳斷官等勑書(三月三日)¶
勑陳太素省知審刑院胡宿奏據大理寺日奏司申¶
<pb:KR4d0069_SBCK_005-8b>¶
二月二十一日巳前下寺公案並已斷奏了畢無見¶
在事刑獄之重一成而不遷比𩔖之微可疑者甚衆¶
汝好學而敏涖官以勤夫俾天下之無寃幾刑錯而¶
不用此朕翼翼希慕之所未及而爾孜孜厥職之所¶
不忘者也故茲&KR0324;諭想冝知悉¶
　　　恩州賜契丹遺留使副茶藥口宣(三月二/十八日)¶
卿等夙馳使傳來逹信函載惟渉履之勤當此暄和¶
之&KR0049;冝加頒賚式示眷懷¶
　　　瀛州賜契丹賀乾元節人使却回御筵口宣¶
(四月七日)¶
<pb:KR4d0069_SBCK_005-9a>¶
卿等旣成聘好方即歸塗再惟將命之勞冝有犒勤¶
之錫俾伸宴飫用示眷私¶
　　　班荆館賜契丹賀乾元節人使却回酒果口¶
　　　宣(四月七日)¶
卿等使軺復命郊館餞行惟茲良潔之英薦以甘馨¶
之實用伸恩錫當體眷懷¶
　　　十六日就驛賜契丹賀乾元節人使内中酒¶
　　　果口宣(四月十七日)¶
卿等夙奉信函方休賔館惟此醇甘之品用推寵賚¶
之恩聊侑宴歡以伸優遇¶
<pb:KR4d0069_SBCK_005-9b>¶
　　　賜知舒州齊廓進新茶并知廣徳軍浦延熈¶
　　　進先春茶勑書¶
勑齊廓省所進奉新茶一銀合合重五十兩緋羅夾¶
&KR0232;全事具悉百物茂生取新為貴羣方修職効貢以¶
時汝守土有方事上惟恪閱茲來獻用體勤誠故茲¶
示諭想冝知悉¶
　　　賜外任臣寮進奉乾元節銀絹馬勑書¶
勑髙易簡省所進奉乾元節絹五百疋事具悉汝夙¶
以敏材膺于柬&KR0009;及此奉觴之節載陳任土之儀&KR0014;¶
因物以逹誠見事君之甚恪省閱于再歎嘉不忘故¶
<pb:KR4d0069_SBCK_005-10a>¶
茲示諭想冝知悉¶
　　　班荆館賜契丹告哀人使内中酒果口宣¶
卿夙將隣訃方屇國門載惟衝渉之勤冝有宴休之¶
錫俾伸頒賚用示眷優(一作/懷)¶
　　　開寳寺福勝院開啓道&KR0163;於乾元節日支散¶
　　　袈裟并設大㑹齋一中齋文¶
伏以正陽旅月方及於嘉時萬壽齊天式標於令節¶
啓真乘之祕藏集淨侣於法筵仰惟&KR0268;妙之仁茂委¶
純厖之祉永隆丕筭均福羣倫¶
　　　東太一宫開啓保夏祝聖壽金籙道&KR0163;宻詞¶
<pb:KR4d0069_SBCK_005-10b>¶
(四月二十四日)¶
伏以寂然妙道推善應以無方瞻彼髙靈薦精誠而¶
必逹屇此長嬴之&KR0049;是惟茂育之時爰稽玉笈之真¶
文載潔雲壇之淨醮冀敷昭鑒來集純禧固壽曆之¶
延昌溥蒼黔而均祐¶
　　　賜彰信軍節度使檢校太保同中書門下平¶
　　　章事判大名府李昭亮乞知西京不允詔¶
勑昭亮省所上表乞移判河南府事具悉朕惟魏洛¶
之重皆為别都將率所居難於屢易卿以中外勤勞¶
之績有撫綏扞禦之材自膺&KR0009;任之雄方厚𠋣毗之¶
<pb:KR4d0069_SBCK_005-11a>¶
意遽茲列奏嘉乃好謙冝體眷懷靖安爾位所乞冝¶
不允故茲詔示想冝知悉夏熱卿比平安好遣書指¶
不多及¶
　　　賜宣徽南院使淮康軍節度使張堯佐乞知¶
　　　西京不允詔(五月二日)¶
勑堯佐省所奏臣皇祐三年内授宣徽南院使判河¶
陽軍州事未滿任蒙詔赴闕供職至今六載自量尸¶
素深不遑寧近知西京闕人未有除授伏望特賜差¶
委事具悉宣導徽猷任親而事簡居留京邑地要而¶
務繁惟予眷遇之臣方處清閑之職載披來牘深識¶
<pb:KR4d0069_SBCK_005-11b>¶
乃誠雖奮其聦明尚足以臨涖而待我耆艾冝有以¶
優游實嘉盡瘁之心難徇撝謙之意所乞冝不允故¶
茲詔示想冝知悉¶
　　　賜宰臣文彦博上第一表乞解重任不允批¶
　　　答(五月十八日)¶
省表具之夫知其人之為賢任則勿貳事其君而有¶
道去不可輕此古之臣主之明舉措必慎所以收功¶
於一時而垂法於後世也卿夙有時望為予柄臣自¶
復秉於國鈞僅三周於歳序若乃進退賢否誅賞罪¶
功毎於聽納之間敢忘虚已顧彼搢紳之論曽靡異¶
<pb:KR4d0069_SBCK_005-12a>¶
辭方期有成以副予意而乃過形謙損思避台衡豈¶
寡徳弗明於用才而不盡將多言害正致厥位之難¶
安苟異於斯夫何引讓矧卿忠信之節足以叶予之¶
一心材謀之優可以斷予之大事茲所柬注寧煩諭¶
言所請冝不允¶
　　　就驛賜契丹遺留使副銀䤬鑼唾盂盂子錦¶
　　　&KR0013;褥口宣(五月十八日)¶
卿等馳軺來止將命有儀顧茲館憩之&KR0004;冝具燕私¶
之用俾伸優錫式示眷懷¶
　　　通商茶法詔(嘉祐四年二月四日)¶
<pb:KR4d0069_SBCK_005-12b>¶
勑古者山澤之利與民共之故民足於下而君&KR0073;於¶
上國家無事刑罰以清自唐末流始有茶禁上下規¶
利垂二百年如聞比來為患益甚民&KR0013;誅求之困日¶
惟咨嗟官受濫惡之入歳以陳積私藏盗販犯者實¶
(一作/寔)繁嚴刑重誅情所不忍使田閭不安其業商賈¶
不通于行嗚呼若茲是於江湖之間幅貟數千里為¶
䧟穽以害吾民也朕心惻然念此久矣間遣使者往¶
就問之而皆歡然願弛搉法歳入之課以時上官一¶
二近臣件㭊其狀朕嘉覽于再猶若慊然又於歳輸¶
裁减其數使得饒阜以相為生剗去禁條俾通商賈¶
<pb:KR4d0069_SBCK_005-13a>¶
歷世之弊一旦以除著為經常弗復更制損上益下¶
以休吾民尚慮喜於立異之人縁而為姦之黨妄陳¶
奏議以惑官司必寘明刑用戒狂謬布告遐邇體朕¶
意焉¶
内制集卷第五¶
賜夏國贖藏經詔大藏經帙(帙字上一有/及經二字)¶
通商茶法詔重誅(一作/峻誅)¶
<pb:KR4d0069_SBCK_005-13b>¶
#+PROPERTY: JUAN 5
#+PROPERTY: FILE SB04n0355-005歐阳文忠公文集外集-卷第五.
<pb:KR4d0069_SBCK_005-1a>¶
外集卷第五　歐陽文忠公集五十五¶
　　律詩一¶
　　　漢宫¶
桂館神君去甘泉輦道平翠華飛蓋下豹尾属車迎¶
曉露寒浮掌光風細轉旌廊回偏費步珮遠尚聞聲¶
玉樹人間老珊瑚海底生金波夜夜意偏照影娥清¶
　　　送劉半千平陽簿(假道歸/故里)¶
嶺梅歸驛路迢迢越鳥巢傾木半喬松徑就荒聊應¶
召挂叢留𨼆定相招家庭噪鵲爭喧樹夜帳驚猿自¶
擁條何䖏秋風催客𩯭青絲恐逐物華凋(一作/銷)¶
<pb:KR4d0069_SBCK_005-1b>¶
　　　樓頭¶
百尺樓頭萬疊山楚江南望隔晴煙雲蔵白道天垂¶
幕簾捲黄昏月上弦桑落蒲城催熟酒栁衰章陌感¶
凋年髮光如葆寧禁恨不待為郎已䬃然¶
　　　夕照¶
夕照留歌扇餘輝上桂叢霞光晴散錦雨氣晚成虹¶
燕下飜池草烏驚傍井桐無憀照湘水丹色映秋風¶
　　　送張學士知郢州¶
漢郎清曉赤墀趨楚老西来望隼旟侍史護衣薫&KR0525;¶
草轆轤要劒從驪駒陽春繞雪歌低扇油幕連雲水¶
<pb:KR4d0069_SBCK_005-2a>¶
泛渠千里脩門對涔浦好尋遺玦弔三閭¶
　　　曉詠¶
簾外星辰逐斗移紫河聲轉下雲西九雛烏起城將¶
曙百尺樓髙月易低露裛蘭苕惟有淚秋荒桃李不¶
成蹊西堂吟思無人助草滿池塘夢自迷¶
　　　禁火¶
火禁開何晚春芳半已凋栁風兼絮墜榆雨帶錢飄¶
涙翦蘭膏盡弦虧桂魄消祓蘭流水曲㳺禊一相招¶
　　　送趙山人歸舊山¶
屈賈江山思不休霜飛翠葆忽驚秋吟拋楚畹蘭苕¶
<pb:KR4d0069_SBCK_005-2b>¶
老歸有淮山桂樹留聒耳春池蛙兩部比封秋塢橘¶
千頭嗔條怒穎真堪愧莫染衣塵更逺逰¶
　　　閑居即事¶
巷有容車陋門無載酒過池喧蛙怒雨客去雀驚羅¶
握臂如枝骨哀絃繫(一作/擊)筯歌無憀漳浦卧還似詠¶
中阿¶
　　　傷春¶
&KR0525;蘭蹊徑失芳期風雨春深怯減衣卷箔髙樓驚燕¶
入揮絃逺目送鴻歸蜂催釀&KR0097;愁花盡絮撲暄條妬¶
雪飛欲識傷春多少恨試量衣帶忖要圍¶
<pb:KR4d0069_SBCK_005-3a>¶
　　　公子¶
黄山開𫟍獵&KR0004;回絳樹分行舞逓来下馬春&KR0163;雞𨷖¶
距鳴弦初日雉驚媒犀投博齒呼成白橋隔車音聽¶
似雷不問春蠶眠未起更尋桑陌到秦臺¶
　　　夜意¶
&KR0525;炷爐薫㫁蘭膏燭艶煎夜風多起籟曉月漸𧇊弦¶
鵲去星低漢烏啼樹暝煙惟應墻外栁三起復三眠¶
　　　&KR0009;張至祕校¶
關山一里一重愁念逺傷離兩未休南陌望窮雲似¶
帳西樓吟㫁月如鈎栁綿飛後(一作/處)春應減蘭徑荒¶
<pb:KR4d0069_SBCK_005-3b>¶
時客倦㳺擬&KR0009;東流問溝水亦應溝水更東流¶
　　　&KR0009;徐巽秀才¶
瑶花飛雪蕩離愁鷤鴂驚風下緑疇睢𫟍樹荒誰共¶
客楚江楓老獨悲秋千重錦浪飜如箭萬疊春山翠¶
入樓章陌栁條今在否定臨溝水拂東流¶
　　　&KR0009;劉昉秀才¶
&KR0093;路縈回細入雲離懷南陌草初薫茂林脩竹誰同¶
禊明月春蘿定勒文燕憶銅鞮来不定鴻歸碣石信¶
難分東風鸎友應相望懊惱孤飛不及羣¶
　　　送客回馬上作¶
<pb:KR4d0069_SBCK_005-4a>¶
南浦空波緑西陂夕照寒瑶華傷逺道芳草送歸鞍¶
翠歛遥山疊氛收古澤寛衰容畏秋色不及楚楓丹¶
　　　西征道中送陳舅秀才北歸¶
棊墅風流謝舅賢髪光如葆惜窮年人隨黄鵠飛千¶
里酒滿樓烏送一絃望驛早梅迎逺使拂鞍衰栁拗¶
歸鞭越禽胡馬相逢地南北思歸各黯然¶
　　　送目¶
送目衡(一作/蘅)臯望不休江蘋髙下遍汀洲長堤栁曲¶
妨回首小𫟍花深礙𠋣樓楚徑&KR0525;風消病渇洛城花¶
雪蕩春愁流杯三日佳期過擲度蘭波負勝逰¶
<pb:KR4d0069_SBCK_005-4b>¶
　　　春曉¶
小閤回殘夢開簾轉曉暉露寒風不定花落鳥驚飛¶
病渇偏思柘(一作蔗楚詞漢志作/柘晉書杜詩作蔗)朝寒怯減衣沈錢¶
將謝雪持底送春歸¶
　　　劉秀才宅對弈(昉)¶
烏巷招邀謝墅中紫囊香珮更臨風塵驚野(一作/烽)火¶
遥知獵目送雲羅但聽鴻六着比犀鳴博勝百嬌柘¶
矢捧壷空解衣對子歡何極玉井移隂下翠桐¶
　　　送李寔¶
㡬幅歸㠶不暫停呉天遥望斗牛横香薫翠&KR0013;乗青¶
<pb:KR4d0069_SBCK_005-5a>¶
翰波暖屏風詠紫莖江水自隨潮上下月輪閑與蚌¶
𧇊盈河橋折柳傷離後更作南雲萬里行¶
　　　早夏鄭工部園池¶
夜雨殘芳盡朝暉宿霧收蘭香纔馥徑栁暗欲翻溝¶
夏木繁堪結春蹊(一作/畦)翠巳稠披襟楚風快伏檻更¶
臨流¶
　　　舟中&KR0009;劉昉秀才¶
東南天闊漾歸流西北雲髙㫁寸眸明月隨人来遠¶
浦青山荅鼓送行舟歸心逐夢成魚鳥夜漢看星識¶
斗牛釅(一作/騃)酒開樽誰共醉清江聊且玩㳺鯈(一作/鯈㳺)¶
<pb:KR4d0069_SBCK_005-5b>¶
　　　月夕¶
月氣初升海屏光半𨼆扉寒消&KR0116;春盡漏永送籌稀¶
蘭燭風驚燼煙簾霧濕衣清羸急寛帶頻減故時圍¶
　　　奉送叔父都官知永州¶
虎頭盤綬貴垂紳青組名郎領郡頻畫鷁千艘隨下¶
瀨聽雞五鼓送行人楚波漾楫萍如日淮月開舲蚌¶
有津千里壷&KR0308;民詠溢檣烏旟隼下汀蘋¶
　　　柳¶
緑樹低昻不自持河橋風雨弄春絲殘黄淺約眉𩀱¶
歛欲舞先誇手小垂快馬折鞭催逺道落梅横笛共¶
<pb:KR4d0069_SBCK_005-6a>¶
餘悲長亭送客兼迎雨費盡春條贈别離¶
　　　舟中望京邑¶
東北歸川決決流汎艎青渚暫夷猶遥登㶚岸空回¶
首不見長安但舉頭揮手嵇琴空墮睫開樽魯酒不¶
忘憂青門栁色春應遍猶自留連杜若洲¶
　　　小圃¶
桂樹鴛鴦起蘭苕翡翠翔風髙絲引絮雨罷葉生光¶
蝶粉花霑紫蜂茸露濕黄愁酲與消渇容易為春傷¶
　　　即目¶
李徑隂森接翠疇押簾風日澹清秋晚烏蔵栁棲殘¶
<pb:KR4d0069_SBCK_005-6b>¶
照逺燕傷風失故樓星漢經年雖可望雲波千疊不¶
緘愁平居革帶頻移孔誰問無憀沈𨼆侯¶
　　　南征道&KR0009;相送者¶
楚天風雪犯征裘誤拂京塵事遠逰謝墅人歸應作¶
詠灞陵岸遠尚回頭雲含江樹看迷𫠦目逐歸鴻送¶
不休欲借髙樓望西北亦應西北有髙樓¶
　　　楚澤¶
宿莽湘纍怨幽蘭楚俗謡紫屏空自老翠&KR0013;豈&KR0014;招¶
欲就蒼梧訴愁迷澧浦遥哀猿𦍑晝晦悲鴂衆芳凋¶
紅壁丹砂板瓊鈎翡翠翹如何搴香杜(一作/杜若)江上獨¶
<pb:KR4d0069_SBCK_005-7a>¶
無憀¶
　　　題金山寺¶
地接龍宫漲浪賖鷲峯岑絶𠋣雲斜嵓披宿霧三竿¶
日路引迷人四照花海國盗牙爭起塔河童施鉢但¶
驚沙春蘿攀𠋣難成去山谷踈鍾落暮霞¶
　　　送竇秀才¶
晴原髙下細如鱗樹轉城回路欲分望月西樓人共¶
逺躍鞍南陌草初薫短亭山翠偏多疊送目鴻驚不¶
及羣一驛賦成應援筆好慿飛翼&KR0009;歸雲¶
　　　旅思¶
<pb:KR4d0069_SBCK_005-7b>¶
調苦歌非樂岐多淚始零羞彈長鋏劔終戀五侯鯖¶
陌草薫沙緑江楓照岸青南陔動歸思蘭葉向春馨¶
　　　仙意¶
孤桐百尺拂非煙鳯去鸞歸夜悄然滄海風髙愁燕¶
遠扶桑春老記蠶眠槎流千里纔成曲桂魄經旬始¶
下弦獨有金人&KR0009;遺恨曉盤雲涙冷㳙㳙¶
　　　聞朱祠部罷潯州歸闕¶
漢柱題名墨未乾南州坐布政條寛嶺雲路隔梅欹¶
驛使馹秋歸栁拂鞍建禮侵晨趨冉冉明光賜對佩¶
珊珊潁川此召行聞拜冠頍凝塵俟一彈¶
<pb:KR4d0069_SBCK_005-8a>¶
　　　勌征¶
沈約傷春思嵇含倦久㳺㠶歸黄鶴(一作/葦)浦人滯白¶
蘋洲乳燕差池逺江禽格磔浮物華真可玩黒𩯭恐¶
逢秋¶
　　　鄭駕部射圃¶
夢草西堂射圃連蘭苕初日露華鮮暈含畫的弦開¶
月牙筭行籌酒滿船鏤管思催吟韻劇妓簾隂薄舞¶
衣翩當筵獨愧探牛炙儉府芙蓉客盡賢¶
　　　甘露寺¶
雲樹千尋隔翠微給園金地敞仁祠講花飄雨諸天¶
<pb:KR4d0069_SBCK_005-8b>¶
近春漏欹蓮白日遲引鉢當空時取露殘&KR0069;經刼自¶
成池危欄徙𠋣吟忘下九子鈴寒塔影移¶
　　　送友人南下¶
河橋别栁減春條隔浦挐音聽已遥千里羹蓴誇敵¶
酪滿池滮稻欲鳴蜩東風楚岸神靈雨殘月呉波上¶
下潮如弔湘纍搴香(一作/杜)若秋江斜日駐蘭橈¶
　　　髙樓¶
六曲雕欄百尺樓簾波不穴瓦如流浮雲已映樓西¶
北更向雲西待月鈎¶
　　　榴花¶
<pb:KR4d0069_SBCK_005-9a>¶
絮亂&KR0093;繁不自持蜂黄蝶紫燕參差榴花最恨来時¶
晚惆悵春期獨後期¶
　　　宿雲夢館¶
北鴈来時&KR0010;欲昬&KR0059;書歸夢杳難分井桐葉落池荷¶
盡一夜西牎雨不聞¶
　　　鷤䳏(一作/鴂)¶
花殘如霰落紛紛紫陌空遺翠幰塵鷤䳏枉縁催節¶
物年華不信有傷春¶
　　　簾¶
銀蒜鈎簾宛地垂桂叢烏起上朝暉枉將玳瑁雕為¶
<pb:KR4d0069_SBCK_005-9b>¶
押&KR0210;掩春堂礙燕歸¶
　　　行雲¶
疊疊煙波隔夢思離愁㡬日減要圍行雲自亦傷無¶
定莫就行雲託信歸¶
　　　琵琶亭上作¶
九江煙水一登臨風月清含古恨深濕盡青衫司馬¶
淚琵琶還似雍門琴¶
　　　柳¶
雨闊堤長走畫轅絮兼梨雪墮春煙東風𫟍外千&KR0093;¶
老猶伴呉蠶盡日眠¶
<pb:KR4d0069_SBCK_005-10a>¶
　　　井桐¶
簷欹碧瓦拂傾梧玉井聲髙轉轆轤腸斷西樓驚穏¶
夢半留殘月照啼烏¶
　　　雪中&KR0009;友人¶
楚岸梅香半入衣凍雲銀鑠曉光飛遥應便靣逢人¶
處走馬章街失路歸¶
　　　與謝三學士(絳)唱和八首¶
　　　　和國庠勸講之什¶
春盡沂風暖芹生泮水清𩀱旌榮照路博帶儼盈庭¶
函丈師臨席鏘金壁有經諸生拜玉(一作/王)衮欣識𧰼¶
<pb:KR4d0069_SBCK_005-10b>¶
丘形¶
　　　　和逰午橋莊¶
曉壇初畢祀弭蓋共尋幽鳥哢林中出泉聲冰下流¶
攀條驚雪盡翻袂愛風柔好駐城南馬春(一作/秦)桑徧¶
陌頭¶
　　　　和龍門曉望¶
水霧濛濛曉望平悠然驅馬獨吟行煙嵐明滅川霞¶
上凌亂空山百鳥驚¶
　　　　除夜偶成拜上學士三丈¶
萬瓦青煙夕靄生斗杓迎歳轉東城隋宫守夜沈香¶
<pb:KR4d0069_SBCK_005-11a>¶
燎楚俗驅神爆竹聲玉樹羅階家宴盛羽觴稱壽綵¶
衣榮九門朝客思公甚向曉天風舞雪霙¶
　　　　陪飲上林院後亭見櫻桃花悉已披謝因¶
　　　　成七言四韻¶
尋芳長恨見花遟豈意看花獨後期試藉落英聊共¶
醉為憐殘蕚更攀枝清香肯以無人減幽艶惟應有¶
蝶知開謝兩堪成悵望傷春不到栁&KR0093;時¶
　　　　昨日偶陪後&KR0016;同適近郊謹成七言四韻¶
　　　　兼呈聖俞¶
堤栁纔黄已落梅尋芳弭盖共徘徊桑城日暖蠶催¶
<pb:KR4d0069_SBCK_005-11b>¶
浴麥壠風和雉應媒别浦人嬉遺翠羽弋林春廢鏁¶
歌臺歸鞍暮逼宫街鼓府吏應驚便靣回¶
　　　　和八月十五日齋宫對月¶
皓月三川靜晴氛萬里銷靈光望日滿寒色入波揺¶
灝氣成山霧浮雲蔽壠苗廟荒隂燐出𫟍廢露螢飄¶
齊館心方寂秋城夜已遥清談對元亮瓊彩映蕭蕭¶
　　　　送學士三丈(一作送謝學士歸闕)¶
供帳洛城邉(三字一作/拂雲煙)征轅(一作/鞍)去莫攀人醒風外¶
酒馬度雪中關故(一作/舊)府誰同在新年獨未還遥應¶
行路者偏識綵衣斑¶
<pb:KR4d0069_SBCK_005-12a>¶
(已上八篇居士集上載後一篇其不同者五字而/題云送謝希深今諸本皆作送王學士/希深第)¶
(三訛爲/王耳)¶
外集卷第五¶
對奕百嬌(疑用西京雜/記百驍事)¶
<pb:KR4d0069_SBCK_005-12b>¶
#+PROPERTY: JUAN 5
#+PROPERTY: FILE SB04n0357-005歐阳文忠公文集奏議-卷第五.
<pb:KR4d0069_SBCK_005-1a>¶
奏議卷第五　歐陽文忠公集一百一¶
　　諌院¶
　　　論李昭亮不可將兵劄子(慶曆三年)¶
臣伏見朝廷近自河東移李昭亮為鎭定髙陽三路¶
都部署&KR0060;以北戎險詐必與國家為患北面之事常¶
湏有備此一事陛下聖心乆自憂之執政大臣非不¶
知而憂之天下之人共為朝廷憂之李昭亮不才不¶
堪為將帥不可委兵柄此一人陛下聖心乆自知之¶
執政大臣非不知之天下之人亦共知之不審因何¶
遽有此命大凢朝廷行事不當者或為小事而忽略¶
<pb:KR4d0069_SBCK_005-1b>¶
容有不知致誤施行而至乖錯者有矣未有以天下¶
大可憂患而上下共知之事公然乖繆任以非人如¶
此者臣料兩府之議必因施昌言等近奏三路闕都¶
部署而目下無人以昭亮塞請而欲徐别選擇不過¶
如此而已然臣竊見朝廷作事常患因循應急則草¶
草且行纔過便不復留意只如今秋用郭承祐於鎭¶
定尋以非才罷之當時應急且以常(一作/康)徳輿為鈐¶
轄闕却部署一職本待徐擇其人臣&KR0004;喜朝廷必能¶
自此精於選任經今數月何曾用意求人一旦昌言¶
奏来又遣昭亮且去今平時無事之際尚如此不能¶
<pb:KR4d0069_SBCK_005-2a>¶
選人任用若一旦倉皇事動更於何處求人故臣謂¶
朝議欲徐擇人而代昭亮者乃虚語爾方今天下至¶
廣不可謂之無人但朝廷無術以得之耳寜用不材¶
以敗事不肯勞心而擇材事至憂危可爲慟哭臣思¶
朝廷𫠦以乏人任用之弊盖爲依常守例湏用依資¶
歴級之人不肯非次㧞擢𫠦以無人可用古人謂勞於¶
擇賢而逸於任使今人既難得求之又不勤待其自¶
来何復可得臣累曾上言練兵選將之法未賜施行¶
又曽言乞於沿邉十數州且選州將亦不蒙聽納寜¶
可公選不材之人委以大兵之柄一旦誤事悔何及¶
<pb:KR4d0069_SBCK_005-2b>¶
之伏望聖&KR0268;出於睿㫁其李昭亮早令兩府擇人替¶
換仍早講求選將之法若大將難卒然而得即乞於¶
沿邉州軍選擇州將近下資淺人中庶乎易得昨北¶
使姓名稍遲數日中外之士巳共憂疑幸其未動之¶
間冝作先時之備兵法曰無恃其不来恃吾有以待¶
之惟陛下為社稷之計深思而行之則天下幸甚取¶
進止¶
　　　論禦賊四事劄子(同前)¶
臣昨自軍賊王倫敗後尋曾極言論列恐相次盗賊¶
漸多乞朝廷早為禦備凡為&KR0038;家憂盗賊者非獨臣¶
<pb:KR4d0069_SBCK_005-3a>¶
一人前後獻言者甚衆皆為大臣忽弃都不施行而¶
為大臣者又無擘畫果致近日諸處盗賊縱横自淮¶
海巳南新遭王倫之後今自京巳西州縣又遭張海¶
郭貌山等劫掠焚燒桂陽監昨奏蠻賊數百人夔峽¶
荆湖各奏蠻賊皆數百人解州又奏見有未𫉬賊十¶
餘火滑州又聞強賊三十餘人燒却(一作/劫)沙彌鎭許¶
州又聞有賊三四十人劫却椹澗鎭此臣𫠦聞目下¶
盗起之處如此縱横也此外京東今&KR0010;自秋不雨至¶
今麥種未得江淮倫賊之後繼以飢蝗陜西災旱道¶
路流亡日夜不絶似此等處將来盗賊必起是見在¶
<pb:KR4d0069_SBCK_005-3b>¶
者未滅續来者愈(一作/更)多而乾象變差譴告不一於¶
古占法多云天下大兵並起今兵端已動於下天象¶
又告于上而朝廷安恬舒緩兼異常時此臣前狀𫠦¶
謂古之智者能慮未形之機今之謀臣不識已形之¶
禍者也臣聞兩漢之法凡盗賊並起人民流亡天文¶
災異如此等事皆責三公或&KR0013;誅戮或行黜放今幸¶
陛下仁聖寛慈大臣偶免重責而猶忘忽禍患偷習¶
因循此臣𫠦謂大臣不肯峻國法以繩官吏盖由陛¶
下不以威刑責大臣者也今見在賊巳如此後来賊¶
必更多若不早圖恐難後悔臣計方今禦盗者不過¶
<pb:KR4d0069_SBCK_005-4a>¶
四事一曰州郡置兵為備二曰選捕盗之官三曰明¶
賞罰之法四曰去冗官用良吏以撫疲民使不起為¶
盗此四者大臣𫠦忽以為常談者也然臣視今朝廷¶
於此四者未有一事合宜伏望聖慈嚴勑兩府大臣¶
問其捨此四事别有何術可為茍無他術則此四事¶
宜早施行臣&KR0060;聞州郡置兵冨弼已有條奏其餘三¶
事前後言事者論議甚多伏乞合聚群議擇其善者¶
而行其禦盗四事方今措置乖失極多容臣續具一¶
二(一作/一)條奏取進止¶
　　　論乞主張范仲淹冨弼等行事劄子(同前)¶
<pb:KR4d0069_SBCK_005-4b>¶
臣伏聞范仲淹冨弼等自&KR0013;手詔之後已有條陳事¶
件必湏裁擇施行臣聞自古帝王致治湏待同心叶¶
力之人(二字一/作者)而君臣相得(五字一作/相與維持)謂之千載一¶
遇之難今仲淹等遇陛下聖明可謂難逢之㑹陛下¶
有仲淹等亦可謂難得之臣陛下既已傾心待之仲¶
淹等亦又各盡心思報上下如此臣謂事無不濟但¶
顧行之如何伏況仲淹弼是陛下特出聖意自選之¶
人&KR0004;用之時天下巳皆相賀然猶&KR0060;謂陛下既能選¶
之未知用之如何耳及見近日特開天章從容訪問¶
親寫手詔督責丁寜然後中外喧然既驚且喜此二¶
<pb:KR4d0069_SBCK_005-5a>¶
盛事固已(一作/以)朝報京師暮傳四海皆謂自来未曽¶
如此責任大臣天下之人延首拭目以看陛下欲作¶
何事(一作用此二/人果有何能)此二人𫠦報陛下果有何能(一作/欲作)¶
(何/事)是陛下得失在此一舉生民休戚繫此一時以此¶
而言則仲淹等不可不盡心展効陛下不冝不力主¶
而行使上不玷知人之明下不失四海之望臣非不¶
知陛下專心銳志必不自怠而中外大臣且憂國同¶
心必不相忌而沮難然臣𫠦慮者仲淹等𫠦言必湏¶
先絶僥倖因循姑息之事方能救數(一作/今)世之積弊¶
如此等事皆外招小人之怨怒不免浮議之紛紜而¶
<pb:KR4d0069_SBCK_005-5b>¶
姦邪未去之人亦湏時有讒沮若稍聽之則事不成¶
矣臣謂當此事&KR0004;&KR0057;湏上下叶力凡小人怨怒仲淹¶
等自以身當浮議姦讒陛下亦湏力拒待其乆而漸¶
定自可日見成功伏望聖慈留意終始成之則社稷¶
之福天下之幸也取進止¶
　　　論䑓官不當限資考劄子(同前)¶
臣伏見御史䑓闕官近制令兩制并中丞輪次舉人¶
遂致𫠦舉多非其才罕能稱職如昨来蘇紳舉馬端¶
却煩朝廷别有行遣臣謂今兩制之中姦邪者未能¶
盡去若不更近制則輪次𫠦及湏令舉人近聞梁適¶
<pb:KR4d0069_SBCK_005-6a>¶
舉王礪燕度充䑓官其人以適在姦邪之目各懷愧¶
醜懼其汚染風聞皆欲不就以此言之舉官當先擇¶
舉主臣欲乞今後只令中丞舉人或特選舉主仍見¶
官(一作/朝)班中雖有好人多以資考未及遂致𫠦舉非¶
人者皆為且就資例可入仍乞不限資考惟擇材堪¶
者為之況䑓中自有裏行之職以待資淺之人仍乞¶
重定舉官之法有不稱職(一有/者字)連坐舉主重為約束¶
以防偽濫庶㡬稱職可振綱紀取進止¶
　　　再論䑓官不可限資考劄子(同前)¶
臣近曽上言為䑓官闕人乞不依資限選舉仍乞添¶
<pb:KR4d0069_SBCK_005-6b>¶
置裏行𫠦貴得材可以稱職&KR0060;聞近詔宋祁舉人依¶
前只用資(一作/舊)例又未見議復裏行臣&KR0060;嘆方今(一/有)¶
(大臣/二字)事無大小皆知其弊不肯更改凡䑓官舉人湏¶
得三丞已上成資通判此例起自近年然近年䑓官¶
無一人可稱者近日䑓官至有彈教坊倭(一作/弟)子鄭¶
州来者朝中傳以為𥬇其䑓憲非才近&KR0010;&KR0057;甚是此¶
例不可用明矣然而寜用不材以曠職不肯變例以¶
求人今限以資例則取人之路狹不限資例則取人¶
之路廣廣之(一作廣/其路)猶恐無人何況專守其狹若使¶
資例及者入三院未及者為裏行又於差除都不妨¶
<pb:KR4d0069_SBCK_005-7a>¶
礙況今四方多事之際&KR0045;威出使正要得人臣今欲¶
乞特降指揮令舉官自京官已上不問差遣次第惟¶
材是舉使資淺者爲裏行資深者入三院臣見前後¶
舉臺官者多徇親戚(一作/舊)舉既非材人或問之則曰¶
朝廷用資限致别無人可舉今若革此繆例責其惟¶
材是舉則不敢不舉好人𫠦冀漸振臺綱免取非𥬇¶
取進止¶
　　　論京西官吏非人乞黜按察使陳洎等劄子¶
(同前)¶
臣&KR0060;見去年五月詔勑節文諸路轉運並兼按察使¶
<pb:KR4d0069_SBCK_005-7b>¶
或貪殘老昧委是不治者逐處具狀聞奏若因循不¶
切按察致官吏貪殘刑獄枉濫民庶無告朝廷察訪¶
得知並當勘罪重(一作/嚴)行黜降&KR0060;見近日賊人張海¶
等入金州劫却軍資甲仗庫盖為知州王茂先年老¶
昬昧𫠦以放賊入城及張海等到鄧州順陽縣令李¶
正已用皷樂迎賊入縣飲宴留賊宿于縣㕔(一作/𪠘)恣¶
其劫掠其李正已亦是年老昬昧之人京西按察使¶
陳洎張昪自五月受却朝廷詔書後半年内並不按¶
察一人如王茂先李正己並顯然容芘不早移換致¶
得一旦賊至不能捍禦及光化軍韓綱在任殘酷致¶
<pb:KR4d0069_SBCK_005-8a>¶
兵士作亂亦不能早行覺察其陳洎等故違詔書致¶
興盗賊並合依元降詔勑重行黜降中書又不舉行¶
使國家號令弃作空文天下禍亂貽憂君父盖由上¶
下互相蒙庇之罪也其陳洎張昪伏乞依詔勑施行¶
重與黜降若明降詔勑顯有違者並不舉行則今後¶
朝廷號令徒煩虚出伏望出於聖斷以警後来取進¶
止¶
　　　再論陳洎等劄子(同前)¶
臣近曽上言爲京西轉運使陳洎張昪違廢詔書並¶
不按察部下官吏致使盗賊縱横貽憂君父其陳洎¶
<pb:KR4d0069_SBCK_005-8b>¶
等合坐此罪名重行黜降此事非是臣自生狂見敢¶
有妄言乃是朝廷元降詔書内指揮自合行遣今諸¶
路轉運使不按察官吏者甚衆然别不至大段生事¶
及部内官吏不甚昬老者亦可且示優容如陳洎等¶
部内顯然官吏昬老貪殘並不舉劾致得盗賊並起¶
事𫝑可憂此若不行則國家詔勑乃是空文今後號¶
令有誰肯聽臣伏見近日頓易諸路轉運方思改作¶
欲除舊弊朝廷此後政令湏要必行今若自廢詔書¶
示人無信則新轉運見朝廷先自弛廢言不足聽(一/作)¶
(信)則更無禀畏必効因循虚煩更張必不濟事古人¶
<pb:KR4d0069_SBCK_005-9a>¶
於作事之&KR0004;尚或借人行法況洎等首自違犯理合¶
舉行冝於革弊之&KR0004;先行勵衆之事或謂洎等於少¶
人之際且要任使即乞各與降官依舊差遣以責後¶
効徐議復資亦使過之術也尚慮議者謂淮南王倫¶
賊後不曽行遣轉運盖淮南新授詔書未及按察而¶
賊已卒至又部内官吏如晁仲約等本非昬老不比¶
京西慢賊經年不能剪滅直至飬成兇𫝑又其(一作/洎等)¶
部内官吏顯是昬老誤事之人授詔半年故違不舉¶
較其事體與淮南不同今若以淮南不曽行遣便捨¶
洎等不問則今後犯者又指洎等以為例是則朝廷¶
<pb:KR4d0069_SBCK_005-9b>¶
命令永廢不行伏惟陛下聦明睿斷惟是則從尚恐¶
大臣務収私㤙不頋國體若能不惜暫降洎等一兩¶
資(一作/員)官存取朝廷綱紀以勵中外則庶㡬國威復¶
振患難可平取進止¶
　　　論舉館閣之職劄子(慶暦三年)¶
臣伏見國家近降詔書條制館閣職事有以見陛下¶
慎於名器漸振紀綱然而積弊之源其来已乆僥倖¶
之路非止一端今於澄革之&KR0004;尚有未盡其甚者臣¶
&KR0060;見近年外任發運轉運使大藩知州等多以館職¶
授之不擇人材不由文學但依例以為㤙典朝廷本¶
<pb:KR4d0069_SBCK_005-10a>¶
意以其當要劇之任欲假此清職以爲重然而授者¶
既多不免冐濫本欲取重人反輕之加又比来館閣¶
之中太半膏𥹭之子材臣幹吏羞與比肩亦有得之¶
以爲耻者假之既不足爲重得者又不足爲榮授受¶
之間徒成兩失臣欲乞今後任發運轉運知州等更¶
不依例帖職若其果有材能必欲重其職任則當升¶
拜美官優其秩禄況設官之法本貴量材隨其器能¶
自可升擢豈必盡由儒館方以爲榮¶
　一臣&KR0060;見近年風俗澆(一作/媮)薄士子奔競者多至¶
　有偷竊他人文字千謁權貴以求薦舉如丘良¶
<pb:KR4d0069_SBCK_005-10b>¶
　孫者又有廣費資財多寫文𠕋𫠦業又非絶出¶
　而惟務干求𫝑門日夜奔馳無一處不到如林¶
　槩者此二人並是兩制臣寮奏乞召試内丘良¶
　孫近雖押出而林槩已有召(一作/得)試指揮舊来¶
　本無兩省以上舉館職明文尚猶如此奔競今¶
　若明許薦人則今後薦者無數矣臣欲於近降¶
　詔書内兩省舉館職一節添入遇館閣闕人即¶
　朝廷先擇舉主方得薦人仍乞别定館閣合存¶
　員數以革冗濫¶
　一臣&KR0060;見近降詔書不許權貴奏&KR0315;子弟入館閣¶
<pb:KR4d0069_SBCK_005-11a>¶
　此盖朝廷為見近年貴家子弟濫在館閣者多¶
　如吕公綽錢延年之𩔖&KR0057;為荒濫𫠦以立此新¶
　規革其甚弊臣謂今後膏粱子弟既不濫居清¶
　職則前已在館閣者雖未能沙汰尚湏裁損欲¶
　乞應貴家子弟入館閣見在人中若無行業文¶
　詞為衆𫠦知則不得以年深遷&KR0024;龍圖昭文館¶
　并待制修撰之𩔖𫠦貴侍從清班不至冗濫¶
奏議卷第五¶
<pb:KR4d0069_SBCK_005-11b>¶
論李昭亮劄子北面(一作/北鄙)&KR0138;過便不復留意(使字下/一有休)¶
(字)今秋用(三字/作差)悔何及之(一作悔/之何及)¶
論乞主張范仲淹冨弼劄子亦又(一無/又字)伏(一作/爾)力主¶
(此字下一/有張字)必不自怠(一作不/自懈怠)而沮難(一無此/三字)¶
論臺官劄子資限選舉(限一/作考)起自(一作/盖自)用資限(一作限/以資考)¶
論京西官吏非人劄子逐處(一作/逐旋)並當(一作/當為)並合(一作/自合)¶
論舉舘閣之職劄子轉運(一有/使字)𫠦業(一作/事業)館閣闕人¶
(閣一/作職)¶
#+PROPERTY: JUAN 5
#+PROPERTY: FILE SB04n0358-005歐阳文忠公文集居士集-卷第五.
<pb:KR4d0069_SBCK_005-1a>¶
患孤寡(一作/陋)是非誰證驗甞欣同好惡遂乞指瑕玷¶
反蒙華衮襃如譽嫫毋𧰟救非當在早已暴(一作/暴惡)何¶
由斂苟能哀癈痼其可惜針砭風舲或許邀湖緑方¶
灩灩¶
　　　蟲鳴¶
葉落秋水冷衆鳥聲已停隂氣入墻壁百蟲皆夜鳴¶
蟲鳴催歳寒唧唧機杼聲時節忽已换壯心空自驚¶
平明起照鏡但畏白髮生¶
　　　奉答子華學士(一作答/韓絳)安撫江南見&KR0009;之作¶
(一本無/下四字)¶
<pb:KR4d0069_SBCK_005-1b>¶
百姓病已乆一言難遽陳良醫將治之必究病所因¶
天下乆無事人情貴因循優游以爲髙(一作/政)寛縱以¶
爲仁今日廢其小皆謂不足論明日壞其大又云力¶
難振旁窺各隂拱當職自逡廵歳月濅隳頽紀綱遂¶
紛紜坦坦萬里疆蚩蚩九州民昔而安且冨今也迫¶
以貧疾小不加理浸淫將徧身湯劑乃常藥未能去¶
深根鍼艾有竒功暫痛勿吟呻痛定支體胖乃知鍼¶
艾神猛寛相濟理古語六經存蠹弊革僥倖濫官絶¶
貪昬牧羊而去狼未爲不仁人俊乂沉下位惡去善¶
乃伸賢愚各得職不治未之聞此&KR0003;乃其要易知行¶
<pb:KR4d0069_SBCK_005-2a>¶
毎艱遲疑與果決利害反掌間捨此欲有爲吾知力¶
徒煩家至與户到飽飢而衣寒三王所不能豈特今¶
所(一作獨/今爲)難我昔忝諌列日常趨紫宸聖君堯舜心¶
閔閔極憂勤子華當來時玊音耳甞親上副明主意¶
下寛斯人屯江南彼一方巨細到可詢(一作/論)諭以上¶
恩德當冬反陽春吾言乃其槩豈(一作/非)止一方云¶
　　　送張洞推官赴永興經略司(一本云送張/推官掌機冝)¶
自古天下事及時難必成爲謀於未然聦者或莫聽¶
患至而後圗智者有不能未逺前日悔可爲來者銘¶
熈熈彼西人老死織與耕狂羝(一作/氐)一朝叛烽火四¶
<pb:KR4d0069_SBCK_005-2b>¶
面驚用兵五六年首惡竟逃刑仰頼天子聖乹坤量¶
包并苗頑不率德舜羽舞于庭謂此雖異𩔖有生亦¶
含情藩籬&KR0013;觸突譬&KR0002;豨與羚馴擾以芻豢可呼隨¶
指令稱藩効臣職冠帶復人形四海得休息瘡痍肉¶
新生敢問前孰失恃安而㢮兵酒肴爲善將循黙乃¶
名卿慮患謂生事髙談𥬇難行一方兵遽起愚智共¶
營營上煩天子仁旰食憂吾氓謀議及臺皁幽棲訪¶
巖扄小利不足爲㳙流助滄溟大功難速就倉卒始¶
改更徒自益紛擾何由集功名乃知深逺畫施設在¶
安平今也實其時鑑前豈非明嚴嚴經略府罇爼集¶
<pb:KR4d0069_SBCK_005-3a>¶
豪英千營飽而嬉萬馬牧在坰相公黃閤老與國爲¶
長城張子美而秀文章博群經從軍古云樂知已士¶
所榮感激報恩義當來請長纓¶
　　　&KR0009;聖俞(一作因馬察院至云見聖/俞於城東輒書長韻奉&KR0009;)¶
凌晨有客至自西爲問詩老來何稽京師車馬曜朝¶
日何用擾擾隨輪蹄面顔憔悴暗塵土文字光彩垂¶
虹霓空腸時如秋蚓叫苦調或作寒蟬嘶語言雖巧¶
身事拙捷徑耻蹈行非迷我今俸禄飽餘賸念子朝¶
夕勤鹽虀舟行毎欲載米送汴水六月乾無泥乃知¶
此事尚難必何況仕路如天(一作/丹)梯朝廷樂善得賢¶
<pb:KR4d0069_SBCK_005-3b>¶
衆臺閣俊彦聮簮犀朝陽鳴鳯爲時出一枝豈惜容¶
其棲古來磊落材與知窮達有命理莫齊悠悠百年¶
一瞬息俯仰天地身醯雞其間得失何足校況與鳬¶
騖争稗稊憶在洛陽年各(一作/各年)少對花把酒傾玻瓈¶
二十年間幾人在在者憂患多乖睽我今三載病不¶
飲眼眵不辨騧與驪壯心銷盡憶閑處生計易足纔¶
&KR0188;畦優游琴酒逐漁釣上下林壑相攀躋及身彊(一/作)¶
(壯)健始爲樂莫待衰病須扶擕行當買田清潁上與¶
子相伴把鋤犂¶
　　　有馬示徐無黨¶
<pb:KR4d0069_SBCK_005-4a>¶
吾有千里馬毛骨何蕭森疾馳如奔風白日無留隂¶
徐驅當大道歩驟中五音馬雖有四足遲速在吾心¶
六轡應吾手調和如瑟琴東西與南北髙下山與林¶
惟意所欲適九州可周尋至哉人與馬兩樂不相侵¶
伯樂識其外徒知價千金王良得其性此術固巳深¶
良馬須善馭吾言可爲箴¶
　　　天辰¶
天形如車輪晝夜常不息三辰隨出没曽不差分刻¶
(一本有其行一何勤/乾健貴於易兩句)北辰居其所帝座嚴尊極衆星¶
拱而環大小(一作/小大)各有職不動以臨之任德不任力¶
<pb:KR4d0069_SBCK_005-4b>¶
天辰主下土萬物由生殖一動與一静同功而異域¶
惟王知法此所以治萬國¶
　　　再和聖俞見答¶
兩畿相望東與西書來三日猶爲稽短篇投子譬瓦¶
礫敢辱報之金褭蹄文章至寳&KR0013;埋没氣象往往干¶
雲霓飛黃伯樂不世(一作/竝)出四顧驤首空長嘶嗟哉¶
我豈敢(一作/能)知子論詩(一作/經)頼子&KR0004;指迷子言古淡¶
有眞味大羹豈須調以虀憐我區區欲彊學跛鼈曽¶
不離汙泥問子&KR0004;何得臻此豈能直到無階梯如其¶
所得自勤苦何憚入海求靈犀周旋二紀陪唱和凢¶
<pb:KR4d0069_SBCK_005-5a>¶
翼每竝鸞皇棲有時争勝不量力何異弱魯攻彊齊¶
念子京師苦憔悴經年陋巷聽朝(音潮一/作晨)雞兒啼妻¶
噤(一作/嘻)午未飯得米寧擇秕與稊石上紫豪(一作/毫)家¶
故有剡藤瑩滑如玻瓈追惟平昔念少壯零落生死¶
嗟分睽一揮累&KR0083;恣奔放駿(一作/有)&KR0002;駕駱仍&KR0406;驪腹¶
雖枵虚氣豪橫猶勝謟𥬇病夏畦名聲不朽豈易得¶
仕宦得路終當躋年來無物不可愛花發有酒誰同¶
擕問我居留亦何事方春苦旱憂民犂¶
　　　感春雜言(一本題下有/和吕公著)¶
鳩鳴&KR0006;屋上雀噪&KR0006;簷間百鳥感春陽有如動機𨵿¶
<pb:KR4d0069_SBCK_005-5b>¶
雄雌相呼和日夕聒聒不得閑砌下兩株樹枯條有¶
誰攀春風一夜來花葉何班班乃知天巧奪人力能¶
使枯木生紅顔奈何人爲萬物靈不及草木與飛翾¶
自從春來何所覺但恠睡美不覺白日髙南山行逢¶
百花不着眼豈念四氣如囬環却思年少憶(一作/念)前¶
事雖有駔駿難追還奈何來日尚可樂曽不勉彊相¶
牽扳渌酒如春波黃金爲誰慳人生一世中一歩(一/作)¶
(𥬇)百險艱俟河之清不可得&KR0147;自歌此譏愚頑¶
　　　廬山髙贈同年劉中&KR0098;歸南康¶
廬山髙哉幾千仭&KR0006;根盤幾百里嶻然屹立乎長江¶
<pb:KR4d0069_SBCK_005-6a>¶
長江西來走其下是爲&KR0045;瀾左里(一作/蠡)&KR0006;洪濤巨浪¶
日夕相舂撞雲消風止水鏡淨泊舟登岸而逺望&KR0006;¶
上摩青蒼(一作/雲霄)以晻靄下壓后土之鴻厖試往造乎¶
其間&KR0006;攀縁石磴窺空谾千巖萬壑響松檜懸崖巨¶
石飛流淙水聲聒聒亂人耳六月飛雪灑石矼仙翁¶
釋子亦往往而逢&KR0006;吾甞惡其學幻而言哤但見丹¶
霞翠壁逺近映樓閣晨鍾暮鼔杳靄羅幡幢幽花野¶
草不知其名&KR0006;風吹露濕香澗谷時有白鶴飛來𩀱¶
幽尋逺去不可極便欲絶世遺紛痝羡君買田築室¶
老其下揷秧&KR0313;疇&KR0006;釀酒&KR0313;缸欲令浮嵐暖翠千萬¶
<pb:KR4d0069_SBCK_005-6b>¶
狀坐卧常對乎軒䆫君懷磊砢有至寳世俗不辨珉¶
與玒策名爲吏二十載青衫白首困一&KR0022;寵榮聲利¶
不可以苟屈&KR0006;自非青雲白石有深&KR0208;其氣兀硉何¶
由降丈夫壯節似君少嗟我欲&KR0003;安得巨筆如長杠¶
　　　送徐生(一作徐/無黨)之澠池¶
河南地望雄西京相公好賢天下稱吹嘘死&KR0069;生氣¶
燄談𥬇暖律囬嚴凝曽陪罇爼&KR0013;顧盻羅列臺閣皆¶
名卿(一作/才能)徐生南國後來秀得官古縣依崤陵脚靴¶
手板實卑賤賢儁未可吏事繩擕文百篇赴知已西¶
望未到氣已増我昔初官便伊洛當時意氣尤驕矜¶
<pb:KR4d0069_SBCK_005-7a>¶
主人樂士喜文學幕府最盛多交朋園林相映花百¶
種都邑四顧山千層朝行緑槐聽流水夜飲翠幙張¶
紅燈爾來飄流二十載𩯭髮蕭索垂霜冰同時竝遊¶
在者幾舊事欲&KR0003;無人應(一作/譍)文章無用等𦘕虎名¶
譽過耳如飛蠅榮華萬事不入眼憂患百慮來塡膺¶
羡子年少(一作/少年)正得路有如扶桑&KR0004;日昇名髙&KR0163;屋¶
已得儁世有龍門今復登出門相送親與友何異籬¶
鷃瞻雲鵬嗟吾筆硯乆已格感激短章(一作/章句)因子興¶
　　　葛氏鼎(一本有/歌字)¶
大河昔決東南流蕭條東郡今遺湫我從故老問其¶
<pb:KR4d0069_SBCK_005-7b>¶
由云古五鼎藏髙丘地靈川秀草木稠鬱鬱佳氣蒸¶
常浮惟物伏見數有周祕藏竒恠神所搜天昬地慘¶
&KR0017;哭幽至寳欲出風雲愁蕩揺山川失維陬九龍大¶
戰驅蛟虬剨然岸裂轟雲驫滑人夜驚鳥嘲啁婦走¶
抱兒扶白頭蒼生仰叫黃屋憂聚徒百萬如蚍蜉千¶
金一掃隨浮漚天旋海沸動九州此鼎始出人間留¶
滑人得之不敢收竒模古質非今侔器大難用識者¶
不以示世俗遭揶&KR2952;明堂㑹朝饗諸侯饔官百品供¶
王羞調以五味烹全牛時有用捨吾無求二三子學¶
雕琳球見之始驚中歎愀披荒斵古争窮蒐苦語難¶
<pb:KR4d0069_SBCK_005-8a>¶
出聲咿嚘馬圗出河龜(一作/龍)&KR0018;疇自古恠&KR0003;何悠悠¶
嗟吾老矣不能休勉彊作詩慙効尤¶
　　　太白戯聖俞(一作讀李白/集効其體)¶
開元無事(一作/太平)二十年五兵不用太白閑太白之精¶
下人間李白髙歌蜀道難蜀道之難難於上青天李¶
白落筆生雲煙千竒萬險不可攀却視蜀道猶平川¶
宫娃扶來白已醉醉裏詩成醒不記忽然(一作/來)乗興¶
登名山龍咆虎嘯松風寒山頭婆娑弄明月九域塵¶
土(一作下/看塵世)悲人寰吹笙飲酒紫陽家紫陽眞人駕雲¶
車空山流水空流花飄然已去凌青霞下看(一作/堪𥬇)區¶
<pb:KR4d0069_SBCK_005-8b>¶
區郊與島螢飛露濕吟秋草¶
　　　邊户¶
家世爲邊户年年常備胡兒僮習鞍馬婦女能彎弧¶
胡塵朝夕起虜&KR0016;&KR0824;如無邂逅輒相射殺傷兩常俱¶
自從澶州盟南北結歡娯雖云免戰𨷖兩地供賦租¶
將吏戒生事廟堂爲逺圗身居界河上不敢界河漁¶
　　　梅聖俞&KR0009;銀杏(一作和聖俞銀杏/見&KR0009;代書之什)¶
鵝毛贈千里所重以其人鴨脚雖百箇得之誠可珍¶
問予得之誰詩老逺且貧霜野摘林實京師&KR0009;時新¶
封包雖甚微採掇皆躬親物賤以人貴人賢棄而淪¶
<pb:KR4d0069_SBCK_005-9a>¶
開緘重嗟惜詩以報慇懃¶
　　　與子華原父小飲坐中&KR0009;同州江十學士休¶
　　　復¶
歳晚忽不樂相過偶乗閑百年纔幾時一𥬇得亦艱¶
有酒醉嘉客無錢買嬌鬟問予官何爲侍從聮朝班¶
朝廷多賢材何用蒯與菅白髮垂兩𩯭黃金𦝫九環¶
奈何章綬榮飾此木石頑於國略無&KR0024;有慙常在顔¶
幸蒙二三友相與文字間江子獨捨我(一作/是)髙鴻去¶
難攀秋風動沙𫟍郡閣當南山吟詠日多暇詔條寛¶
可頒寒雲雪(一作/暮)紛糅幽鳥春緜蠻勝事日向好思¶
<pb:KR4d0069_SBCK_005-9b>¶
君何時還¶
　　　&KR0274;懷¶
歳律忽其周隂風慘遼夐孤懷念時節朽質驚衰病¶
憶始來京師街槐緑方映清霜一以零衆木少堅勁¶
物理固如此人生寧乆盛當時不樹立後世猶譏評¶
顧我實孤生飢寒談孔孟壯年猶勇爲刺口論時政¶
中間蒙選擢官實居諫諍豈知身愈危惟恐職不稱¶
十年困風波九死出檻穽再生君父恩知報犬馬性¶
歸來見親識握手相弔慶丹心皎雖存白髮生(一作/日)¶
已迸慙無羽毛彩來與鸞皇竝鎩翮追羣翔孤唳驚¶
<pb:KR4d0069_SBCK_005-10a>¶
衆聽嚴嚴玉堂署清禁肅而静職業愧論思文章慙¶
誥命厚顔難乆居歸計無荒逕偷閑就朋友𥬇語雜¶
嘲詠歡情雖索寞得酒猶豪橫羣居固可樂寵禄尤¶
難幸何日早收身江湖一漁艇¶
　　　和劉原父澄心&KR0083;(一作奉賦/澄心堂&KR0083;)¶
君不見曼卿子美眞竒才乆已零落埋黃埃子美生¶
窮死愈貴殘章斷藁如瓊瑰曼卿醉題紅粉壁壁粉¶
已剥昬煙煤河傾崑崙勢曲折雪壓太華髙崔嵬自¶
從二子相繼没山川氣象皆低摧君家雖有澄心紙¶
有敢下筆知誰哉宣州詩翁餓(一作/飢)欲死黃鵠折翼¶
<pb:KR4d0069_SBCK_005-10b>¶
鳴聲哀有時得飽好言語似聽髙唱傾金罍二子雖¶
死此翁在老手尚能工翦裁奈何不&KR0009;反示我如棄¶
正論求徘詼嗟我今衰不復昔空能把卷闔且開百¶
年干戈流戰血一國歌舞今荒臺當時百物盡精好¶
往往遺弃淪蒿萊君從何處得此&KR0083;純堅瑩膩卷百¶
枚官曹職事喜(一作/樂)閑暇臺閣唱和相追陪文章自¶
古世不乏間出安知無後來¶
居士集卷第五¶
<pb:KR4d0069_SBCK_005-11a>¶
　熈寧七年秋七月男發等編定¶
　　紹熈二年三月郡人孫謙益校正¶
答原父蕭蕭(一作/肅肅)甞欣(一作/常欣)¶
答子華濫官(一作/庸)下寛(一作/衣)¶
&KR0009;聖俞俸禄(一作/禄俸)¶
送徐生幕府(一作/下)¶
葛氏鼎轟雲驫(雲一/作雷)¶
太白戲聖俞龍咆(石本/作跑)九域(石本作/擾擾)空山(石本作/山中)下¶
看(石本/作視)¶
澄心紙空能(一作/徒能)¶
#+PROPERTY: JUAN 5
#+PROPERTY: FILE SB04n0362-005歐阳文忠公文集書簡-卷第五.
<pb:KR4d0069_SBCK_005-1a>¶
書簡卷第五　歐陽文忠公集一百四十八¶
　　　與劉侍讀(原父/嘉祐二年)¶
某啓專介辱書承此嚴寒爲政外尊體休&KR0073;實慰企¶
想某以衰病當此煩冗巳三請江西要在正&KR0004;必可¶
得艤舟亭次寓目平山奉賢主人清論豈不豁然哉¶
伏冀爲時自愛¶
　　　又(嘉祐四年)¶
某啓愚家所藏集古録甞得故許子春爲余言集聚¶
多且乆無不散亡此物理也不若舉取其要著爲一¶
書謂可傳乆余深以其言爲然昨在汝隂居閑遂爲¶
<pb:KR4d0069_SBCK_005-1b>¶
集古録目方得八九十篇不徒如許之&KR0003;又因得與¶
史傳相參驗證見史家闕失甚多其後來京師遂不¶
復作適因尋撿少書籍發篋得其故本謹以奉呈庻¶
知所謂黒&KR0017;者雖老鈍之人媚着然亦不爲無益也¶
家無他本幸看畢見付某再拜¶
　　　又¶
某啓區區乆踈謁奉辱誨承示千文甚佳多感多感¶
或云此是李靖字唐人集爲千文不知如何也¶
　　　又(嘉祐二年)¶
某啓前承示以蜀素俾冩孝經一章書之墨不能染¶
<pb:KR4d0069_SBCK_005-2a>¶
尋將家所有者試之亦然遽命工匠治之終不堪用¶
豈其未得其法耶幸令善工精治之使受墨可書當¶
爲汙以惡書也紏察題名不罪以閑事聒耳皇恐皇¶
恐¶
　　　又(此帖綿吉本誤作與蘇子容)¶
某啓暖甚果復作隂嘉節豈遂爲雨邪建寧物論益¶
喧當制之人必&KR0013;収理後日之遊且不欲往幸爲致¶
意人事之難乃爾烏絲欄依前書不染墨今納還當¶
以澄心紙試書一章塞命也金櫻煎謹送却乞真牛¶
𦞃一二束爲聖俞處所得不多爾¶
<pb:KR4d0069_SBCK_005-2b>¶
　　　又(此帖綿吉本誤作與蘇子容)¶
某啓時色可愛不廢佳節之㑹謂當得同一笑而原¶
父獨不徃人事難得如意固常如此邪得介甫新詩¶
數十篇皆竒絶喜此道不寂寞以相告詩軸俟看了¶
馳上適因悶睡起奉答不謹¶
　　　又(此帖綿吉本誤作與蘇子容)¶
某啓昨日辱寵和惡詩豈勝感服屬上馬赴西園不¶
時爲答前偶拜聞家居未必不佳此語復何所疑蓋¶
爲泥濘中逺赴官㑹未必若家居清浄然而郊外少¶
車馬雖雨無泥甚不爲勞而物色晴妍深可愛雖病¶
<pb:KR4d0069_SBCK_005-3a>¶
夫亦動念又思家居未必佳也昨日頗歡飲酒差多¶
今日病適方睡起謹此咨報¶
　　　又(嘉祐四年)¶
某啓昨日奉見後遂之北李園池見木隂葱翠節物¶
已移而原父獨不在但終席奉思加以風沙益可憎¶
爾輒此奉報前承要介甫詩謹以咨呈其一二篇不¶
當傳者特爲剪去之矣恐知¶
　　　又(同前)¶
某啓數日不奉見餘暑頗甚伏惟起居佳勝昨日羣¶
牧特㑹以熱中飲冷過多偶爲腹疾兼以少幹故遂¶
<pb:KR4d0069_SBCK_005-3b>¶
且在告秖三兩日當即出參特煩問念感愧&KR0154;已乾¶
燥非常何時可飲未甞如此寥落也人還謹啓爲謝¶
　　　又(同前)¶
某啓特辱問念感愧&KR0154;已某腹疾猶未平衰年已覺¶
難支以不敢常食遂且在告熱藥不敢多服惟晨起¶
一服爾蓋自家常服者已頑無效冀新功爾承教當¶
節之也亦聞梅二不安方欲致問¶
　　　又(同前)¶
某啓承岀城勞頓晚來喜佳&KR0073;拙疾特辱問念感愧¶
&KR0154;已自夜來益注&KR0165;今旦薾然遂召張康診云熱中¶
<pb:KR4d0069_SBCK_005-4a>¶
傷冷當和隂陽偏用執藥所以難効遂以黄連乾薑¶
之𩔖爲散服之近午差定亦戲家人云近日人脆事¶
湏過防昨日得聖俞簡云小小傷冷然用徐青乃俚¶
巷庸工爾此公多艱滯更當愼攝今湏馳問之也精¶
神稍復承見問不覺書多聊代面話¶
　　　又(嘉祐五年)¶
某啓辱問以嬰兒未安勞神然當更審愼藥食有張¶
萬回太保者其術又精第難呼爾不憚慇懃召之也¶
某今日不入正爲凌晨稍涼爲江氏作誌幸語其家¶
勿相煎兹事安敢奉誤旦夕當得以方牽強不能悉¶
<pb:KR4d0069_SBCK_005-4b>¶
　　　又(同前)¶
某啓承見諭某爲之翰家遣僕坐門下要誌銘所以¶
兩日不能至局大熱如此又家中小兒女多不安更¶
爲人家驅逼作文字何時免此老業東齋雖狹若心¶
無事可以坐𦤺清涼徤羡華事十六日定力當奉見¶
併得叙盡所聞也人還謹此¶
　　　又(嘉祐四年)¶
某啓熇然炎燎中方不知所以逃生忽辱寵示佳作¶
強起疾讀其爲清快難以言傳然賦無属和之理但¶
當卧誦以代飲冰咀雪爾某兩日爲伯庸趂了誌文¶
<pb:KR4d0069_SBCK_005-5a>¶
蓋其𦵏日實近恐悞他事然其爲苦不可勝言閑思¶
冝爲劉义所誚然自此當絶筆雖不能如俚俗斷指¶
刺環邀於&KR0017;神以自誓然當痛自懲艾兹時之勞也¶
方執筆得少風稍清故能忉忉不宣某再拜¶
　　　又(嘉祐五年)¶
某啓適歸自外捧惠佳篇豈勝欣感偶然之㑹雖草¶
率而&KR0350;於文字遂爲他時故事兹敢不勉也然西齋¶
素患寂寞近方稍葺而原父去此稍逺此俗所謂事¶
無恰好也¶
　　　又(同前)¶
<pb:KR4d0069_SBCK_005-5b>¶
某啓自原甫旣西雖不爲官制所拘朋遊亦自寂寞¶
況遂當憂責履畏塗其爲情況可知偶思春物將動¶
故都多佳致為樂豈復可涯汩没聲利惟溺惑者不¶
勝其勞而但見其樂粗有識知兼以衰病此事難爲¶
他人道獨不知原甫諒之否因風幸數垂問以慰瞻¶
企¶
　　　又(嘉祐六年)¶
某啓自春首以來兒女輩疾病日益憂煎自顧無&KR0024;¶
於時而衰病日増咎責四至其何以堪之惟思春物¶
爛然故都遺勝不可勝覽而公專有之猶恐猒飫所¶
<pb:KR4d0069_SBCK_005-6a>¶
見不以難得爲惜也湏知有不可得之者也賢弟亦¶
稀相見蓋難得盡從容之適爾公自至鎮一甞辱問¶
遂絶惠音不知何嫌遽爾見踈也西齋塵土無復人¶
迹偶因連日假故試尋筆研略布此誠以此亦可見¶
其爲貺(真蹟用/此貺字)也其他俗事可憎不復多道但布瞻¶
企之勤爾氣候猶未和暢不知西路如何惟爲國自¶
愛某祗拜　&KR0004;望西物甚衆今寸紙一字不可得況¶
南山竹萌之𩔖耶至於新詩醉墨並棄前約無乃太¶
甚乎¶
　　　又(與前帖相𩔖疑是/槀本今兩存之)¶
<pb:KR4d0069_SBCK_005-6b>¶
某啓自春以來苦兒女輩疾病憂煎百端遂闕馳問¶
然亦怪乆不承惠音不審何嫌遽見斥外始望西州¶
之物甚衆今一言寸紙猶不可得況於其他乎某老¶
拙無堪自顧恐終無所爲以&KR0024;萬一而衰病日增咎¶
責四至其將柰何春物爛發故都遺蹟不可勝覽但¶
恐猒飫朝夕不以難得爲可惜湏知有羡而不可得¶
者爾賢弟亦稀相見蓋不能得如往日與諸賢忘形¶
取適爾西齋塵土無復人迹幸連日假故略得少布¶
區區然公方享清閑之樂不冝無暇於故人也其他¶
俗事薄惡可不挂耳惟向暖多愛以慰傾企　得子¶
<pb:KR4d0069_SBCK_005-7a>¶
華書言西去當於陜雍留連果能如此否手指拘攣¶
又添左手兩目僅辨物其餘可知¶
　　　又(同前)¶
某頓首啓近寛䘏王職方行甞得附狀然亦乆不承¶
惠問春候猶寒不審動履何似但深瞻詠前日崇政¶
賜進士第見賢郎在髙等伏惟喜慰某巳衰病三四¶
小子未有能獲薦于有司者見之&KR0057;所羡慕賢郎程¶
文甚工爲都人傳誦及第等雖髙而人猶以爲未&KR0091;¶
然少年微抑于此未必不爲逺大之本也謹專致此¶
爲賀不宣某再拜原父安撫侍讀閤下(三月十一日)¶
<pb:KR4d0069_SBCK_005-7b>¶
　　　又(同前)¶
某啓乆不奉狀蓋欲俟賢郎歸而賢郎未歸遂以稽¶
緩然亦未甞辱書不審經暑動履何如但西州人士¶
之來者日載政聲盈于都下使嫉善之言不勝公議¶
聊俾下交快釋其餘存之逺大竊計髙明必不校闕¶
於屑屑也餘復何言盛熱爲時自重謹因賢郎歸奉¶
此咨問不宣某再拜(六月廿一日謹狀)¶
　　　又(同前)¶
某區區於此忽復半歳思有所爲則方以妄作紛紜¶
爲戒循安常理又顧碌碌可羞不知何以教之哀其¶
<pb:KR4d0069_SBCK_005-8a>¶
不逮實有望於公爲多也至於常檢拘攣野率之性¶
&KR0057;以爲苦然𫝑難輕動甫及年歳得去爲幸也蔡君¶
謨自南歸皤然一叟相見惟互相驚歎而已西齋自¶
去冬逮今遂不復啓其他可知也故都多登臨之勝¶
新詩醉墨時以爲惠以忘俗惡之態於理似未爲害¶
不知何避而何嫌鄙懷千萬居常思欲鉅細布之臨¶
紙則復茫然惟慎夏愛護¶
　　　又(同前)¶
某承見教以用快大過此誠中其病然平日所常患¶
衆君子多以爲言者也若任責至重未知所爲此有¶
<pb:KR4d0069_SBCK_005-8b>¶
望於公者&KR0004;未蒙賜也至於簡事爲實爲政之大要¶
此西人所以蒙惠也若曰外名迹自古聖賢所難莊¶
生之名卓然見於後世若使無迹後世學者何從而¶
師法之蓋莊生之名以彼周孔之名以此皆不能岀¶
名迹之外者第不當汲汲以求之爾不相見乆聊此¶
當握手一𥬇不罪不罪前日餞聖從與景仁介甫清¶
坐終日奉思之外惟以鮮歡相顧屢歎而巳恐知其¶
近況故輒及之公來歸未期惟時得數字猶足以爲¶
慰豈以無事爲煩邪¶
　　　又(同前)¶
<pb:KR4d0069_SBCK_005-9a>¶
某啓薛金部自西來辱惠以書承經寒體履清安兼¶
得詳問動止併以爲慰今歳京師寒甚衰病之軀&KR0057;¶
所不堪承諭閑閤無爲豈亦苦於寒耶春物將動竊¶
思登臨之樂何有窮涯因人時枉問冝道一二偶薛¶
人還聊奉此不宣某再拜(十一月二十日)¶
　　　又(嘉祐七年)¶
某啓春氣暄和伏惟鎮撫之餘履況清適某以衰殘¶
勉強有勞無益公職曠癈私事不修不獨於書記爲¶
𨵗也緬懷故都風物之佳當此陽春暢發之盛臨觴¶
覽勝冝不爲猒蓋以賢人在外公議難安一日來歸¶
<pb:KR4d0069_SBCK_005-9b>¶
遂不復得爾此外惟以時爲國自愛謹奉狀不宣某¶
手狀上(二月十二日)¶
　　　又(同前)¶
某啓自過年便欲奉狀只俟薛司勲歸薛旣以事滯¶
留遂成稽殆但時見賢弟詗問動靜以慰懷爾薛君¶
留此屢相見粗悉疲病區區所爲及其耳目所得歸¶
必能具道更不煩言惟的便無佳物表信蓋西州所¶
𨵗惟南味得春多壞不堪&KR0009;逺當俟新茶馳獻爾春¶
旱極闊知陜西&KR0057;甚柰何柰何保重保重某頓首¶
　　　又(同前)¶
<pb:KR4d0069_SBCK_005-10a>¶
某啓賈常行甞附狀辱書承經暑動履康和兼蒙惠¶
以韓城鼎銘及漢博山槃記二者實為竒物某集録¶
前古遺文往往得人之難得自三代以來莫不皆有¶
然獨無前漢字毎以爲恨今遽𫉬斯銘遂大償其素¶
願其爲感幸自冝如何屬患𦞃瘡家居絶客無人爲¶
識古文故苐於郵中粗報已受二銘之賜篆畫當徐¶
訪博識尋繹續得附致其餘區區萬不述一大熱慎¶
護以副瞻勤清水安能乆滯耶實&KR0018;愧也¶
　　　又(司前)¶
某啓昨賢弟行甞奉狀屬合宫大禮前後事叢遂闕¶
<pb:KR4d0069_SBCK_005-10b>¶
致問昨日進奏院送九月十五日所&KR0009;書竊承動履¶
清勝兼復惠以古器銘文發書驚喜失聲群兒曹走¶
問廼翁夜𫉬何物其喜若斯信吾二人好惡之異如¶
此安得不爲世俗所憎邪其窮逹有命爾求合世人¶
以取恱則難矣自公之西集古屢𫉬異文并來書集¶
入録中以爲子孫之藏也幸甚幸甚歳律漸寒惟爲¶
時自重¶
　　　又(同前)¶
某啓近甞兩奉狀專人至辱書竊審經寒體履安和¶
兼沐&KR0009;惠穌梨新笋豈勝珍荷自去冬以來親舊私¶
<pb:KR4d0069_SBCK_005-11a>¶
　信一皆謝絶獨思公有所惠理可無嫌又聞近申貢¶
　餘之禁則應少費宅庫如此屢&KR0009;益無疑也節中人¶
　事紛紛使還爲謝不謹不宣某再拜原甫經略侍讀¶
　執事(十一月一日)¶
　　　　與蔡忠惠公(君謨)¶
　某啓辱惠櫻寧翁墨多荷多荷佳物誠爲難得然比¶
　他人尚少其二幽齋𨻶寂時㸃弄筆硯殊賴於斯雖¶
　多無厭也煩聒計不爲嫌矣諸留靣叙¶
　　　　又(嘉祐八年八月)¶
　某啓前夕承惠紅絲硯誠發墨若謂勝端石則恐過¶
<pb:KR4d0069_SBCK_005-11b>¶
論然其製作甚精真爲几格間佳物也昨日以有文¶
書不敢致簡爲謝李𫾻還又承惠水清泉香餅數十¶
枚聊報厚貺吾儕日以此等物爲事更老應當澹死¶
租庸遂更作一程無由頻面聊當一咲歐陽脩頓首¶
白三司給事(廿九日謹狀)¶
　　　又(治平二年二月)¶
某啓遂爾大暄不審氣體何似承已對謝應已漸治¶
裝無由詣前日劇瞻企荔支圖巳令崔慤傳冩自是¶
一段佳事碑文好者前巳倒篋今又於柬退中得此¶
數十本勒李敭送上因出過門爲幸不宣某頓首君¶
<pb:KR4d0069_SBCK_005-12a>¶
謨端明侍郎(二十六日)¶
　　　與范忠文公(景仁/治平四年)¶
某啓專人辱書伏承春暄體候清福某蒙恩許解重¶
任得亳便私其爲優幸不可勝&KR0274;其他諠詉中外所¶
聞大略秖如此故不待煩言惟繫舟府下一見主人¶
而過粗釋瞻思之懇爲足矣人還姑此布謝¶
　　　與常待制(夷甫/嘉祐治平間)¶
某啓相別之乆書問雖闕而思慕盛德未甞少忘于¶
心不審即日體候何似向蒙寵示盛文一編究味意¶
&KR0208;殊發蒙陋珍翫祕藏未曽暫釋續更有新作苟賜¶
<pb:KR4d0069_SBCK_005-12b>¶
不鄙無外開示至幸至幸深冬爲道自愛¶
　　　又¶
某相別累年書問雖闕而思慕盛德未甞一日而忘¶
于心不審即日體履何似某碌碌于此國恩未報而¶
衰病日侵進無少&KR0024;於時退未得幅巾閭巷以從有¶
道君子豈勝區區深寒爲道外自愛因小姪行附此¶
　　　又(治平四年)¶
某前日承枉顧少接餘論殊不從容朝夕人事稍間¶
當𫉬&KR0323;奉未間略布區區茶少許聊助待賔輕浼皇¶
恐¶
<pb:KR4d0069_SBCK_005-13a>¶
　　　又(同前)¶
某啓嚮在潁區區僅得一二聞餘論雖未厭于心而¶
仁人之言𫉬益已多矣自藏拙于此習成懶慢遂踈¶
奉問亮湏幅巾閭巷杖屨徃還始償夙素傾嚮之心¶
爾未間以時爲道自重因&KR0018;&KR0037;人行謹奉手&KR0250;¶
　　　又(熈寧元年)¶
某啓少便乆踈致問經寒仰惟德履多福某衰病如¶
昨已再請壽陽旦夕有命西歸漸謀休息必得幅巾¶
衡巷以從長者之遊償其素願然後已也未間惟爲¶
道自愛¶
<pb:KR4d0069_SBCK_005-13b>¶
　　　又(同前)¶
某啓到官忽忽巳復窮冬老病踈慵闕於致問雪後¶
清冽體況想佳某幸居僻事簡足以養拙歸心雖切¶
尚少盤桓&KR0323;晤未期深寒加愛¶
　　　又(熈寧二年)¶
某啓近小史許充行奉狀粗布區區窮臘隂雪忽復¶
新春竊惟養道燕居動履清福某此忽忽巳數月開¶
春遂尋前請竊謂理盡而無嫌至於幅巾閭巷以從¶
先生長者之遊此實無窮難得之樂爾未間保重以¶
副瞻勤因家兵還謹奉啓¶
<pb:KR4d0069_SBCK_005-14a>¶
　　　又(同前)¶
某啓守官東州僻在海涘乆踈致問徒積傾馳氣候¶
巳寒不審燕居動履何如某勉強衰病遷延榮禄又¶
將及朞歳物豐盛盗訟稀簡粗足偷安冬春之交得¶
遂西首𫉬親長者之遊不勝至樂未間爲道愛重¶
　　　又(熈寧三年)¶
某啓多病踈懶稍闕致問近兒子自潁還云甞侍杖¶
屨喜承經暑寢興萬福兼審尚以足疾未副召命朝¶
廷禮賢之意甚篤而士大夫延首之望亦勤然君子¶
出處有道足以鎮止奔競敦厚時俗其功利亦多矣¶
<pb:KR4d0069_SBCK_005-14b>¶
某尚未得請未遂相從閭巷之間然亦不過一兩月¶
之頃爾時暑爲道愛重¶
　　　又(同前)¶
某啓霜氣清冷不審燕居動履何似竊承朝旨尚復¶
敦迫岀處之際遂爲世法必有以果於自信者某累¶
牘懇至而上恩未俞素願雖稽終當如志瞻仰盛德¶
惟日増勞嚮寒珍重¶
　　　與沈待制邈(字子山/慶暦三年)¶
某啓數日不奉問苦暑非常歳之比少壯者自不能¶
當衰病之人不問可知焉辱教承體氣清安甚慰俗¶
<pb:KR4d0069_SBCK_005-15a>¶
以立秋日&KR0114;秋暑多少據今日之𫝑猶當更猖狂爾¶
然世言春寒秋熱老徤爲此三者終是不乆長之物¶
也介甫詩甚佳和韻&KR0057;精看了&KR0077;希示下¶
　　　又(慶曆四年)¶
某頓首啓自承拜命欣喜無量而不時馳問者誠以¶
奔走塞下吏事叢委遲鈍不能迎解非敢有懈幸諒¶
幸諒知二十四日出京計日必巳受事某自保塞回¶
及中山巳三日猶湏并(一作/併)旬方得拜見他悉靣賦¶
也冬寒千萬保育¶
　　　與王龍圖(益柔字勝之/嘉祐元年)¶
<pb:KR4d0069_SBCK_005-15b>¶
某啓中間辱書承冬凛外體氣清康深慰瞻渇益州¶
張侍郎不乆當至衰病區區猶湏更旬浹始遂休息¶
因欲請&KR0024;江西爾前蒙示諭京東事備悉早出暮歸¶
臨紙忙迫無暇及他惟新陽自愛前削殊不聞有議¶
論柰何柰何¶
　　　又(嘉祐■年)¶
某啓急足至辱書承此&KR0004;暑體氣清和差慰瞻想所¶
云少朋儔宴處爲樂此乃在處皆然何獨濟也京師¶
固多相識然人事區區病患憂煎亦無暇於從容料¶
得常態秖如此也求移能少安之爲善㑹要深欲續¶
<pb:KR4d0069_SBCK_005-16a>¶
送上爲付一書吏裝禠遂取不得京師吏人頑慢不¶
言可知勿怪勿怪爲兒子乆病羸弱非常人還且此¶
爲謝¶
　　　又(嘉祐■年)¶
某啓專介辱書承渉夏秋體氣清適暑雨爲孽古所¶
未聞救災䘏患事匪一端某言不足爲人信才不足¶
爲時用徒秏&KR0338;禄毎自咄嗟而巳承見諭實當今之¶
實患也其如言之不見信何他非相見莫盡所懷稍¶
寒惟當以時保嗇¶
　　　又(嘉祐二年)¶
<pb:KR4d0069_SBCK_005-16b>¶
某啓人至辱書承尚留兖寒凝喜體況清佳杜公清¶
節篤行毎恨文字不&KR0091;不意勝之見愛如此近亦有¶
一二家作誌裴少監家當自&KR0009;去明復當歸𦵏于故¶
里亦可就得之原叔誌續當録去㑹要爲此中書吏¶
稽遲又且送五冊去不憚頻來取也新詩因人乞數¶
篇亂道亦當録呈深寒公外加愛人還草草¶
　　　又(嘉祐五年)¶
某再拜昨日巳入省且喜尊候勝常脚瘡遂愈此正¶
是治内之時亦猶冦賊過後講修武備雖非先見亦¶
所以禦後來之患也吾儕相戒言難取信蓋各自湏¶
<pb:KR4d0069_SBCK_005-17a>¶
有少病痛爾(呵呵)然非此無以獻忠幸深思也無由¶
相見聊奉此咨問大熱遂如此衰病不能支入夏便¶
患口齒昨日食數大杏今日腮頰腫痛針刺岀血不¶
能常食若此是將柰何柰何¶
　　　又(嘉祐八年)¶
某啓前日辱訪別但多愧荷以昭陵虞主未還在禮¶
不當飲酒無由㑹話少時益以爲恨承巳登舟節氣¶
遂爾寒凝惟希加愛爲禱集古録序鄙文無足采第¶
君謨筆法精妙近時石刻罕有也薄酒四器聊助待¶
賔不罪輕浼皇恐皇恐¶
<pb:KR4d0069_SBCK_005-17b>¶
　　　又(治平二年)¶
某啓公私忽忽乆闕致誠辱書感慰兼審經寒動履¶
清勝京東物俗比二浙殊絶必稍爲便然乆淹于外¶
此在位者之責而朋友蔽善之罪其何敢逃某竊位¶
于此巳六七年白首碌碌&KR0004;無&KR0024;報而罪責無量謗¶
咎獨歸自春首已來得淋渇疾癯瘠昬秏僅不自支¶
他人視之若不堪處況以殘骸勉強情緒可知乆不¶
通問因書輒敢自道勝之知我必見哀憐深寒事外¶
惟冀以時自愛¶
　　　又¶
<pb:KR4d0069_SBCK_005-18a>¶
某啓辱示二詩誦讀數四意&KR0208;深逺所謂朋友講習¶
之益正當佩服何謂迂邪然謂賢而能書爲不幸又¶
似過之正冝謂不幸與工同其垂名可也因所示乃¶
知平日論議猶有形迹愚拙所短固多幸當賜教可¶
也苟有未然&KR0077;當相難正如此然後爲友益矣姑話¶
及此不罪忉忉¶
　　　又(熈寧四年)¶
某承見諭詩義晚年迫以多病不能精意苟欲成其¶
素志僅且了却頗多踈謬若得一經啇㩁何幸如之¶
閑居少人力俟録一二拜呈但慮方居禁職無暇及¶
<pb:KR4d0069_SBCK_005-18b>¶
此也某目足爲苦秋深尤劇尚賴休閑足以安養餘¶
生之幸¶
　　　與宋龍圖(敏求字次道)¶
某啓漸暄竊承體履安和旬休日略邀枉顧家飡冀¶
接清話少時必不以容易見罪悚悚¶
　　　又¶
某啓伏承遽有子婦之戚莫遑奉慰豈勝馳情暑鬱¶
方熾更冀爲國自重少節悲悼區區瞻祝謹奉手啓¶
咨問¶
　　　又¶
<pb:KR4d0069_SBCK_005-19a>¶
某啓多日不奉見秋冷竊承體氣佳&KR0073;甞託裴如晦¶
致懇欲告借少書籍承不爲難今先欲借九國史或¶
逐時得三兩國亦善庻不乆滯也先假通録謹先歸¶
納煩聒豈勝惶悚¶
　　　與梅龍圖(摯字公儀/嘉祐二年)¶
某啓累日瞻渇不審尊體何似唱和詩編次得成三¶
卷共一百七十三首亦有三兩首不齊整者且刪去¶
其存者皆子細看來衆作極精可以傳也盛哉盛哉¶
然其中亦有一時乗興之作或未盡善處各白諸公¶
修換也内刑部竹詩欲告公儀更修改令簡少爲幸¶
<pb:KR4d0069_SBCK_005-19b>¶
縁五篇各不長故也拙序續呈乞改抹來日拜見¶
　　　與石舎人(楊休字昌言)¶
某頓首啓自到公私冗迫未得一詣門宇乃辱雅意¶
先以顧臨猶未克叙謝其爲感愧何以勝顔手翰見¶
貽副之古刻無限珍佩人還遽此餘當面盡¶
　　　與祖龍學(無擇字擇之/嘉祐四年)¶
某啓自擇之使還未甞一得欵奉書局之㑹幸岀偶¶
爾遂成鄙句兼邀坐客同賦雖老拙非工而諸君盛¶
作亦聊紀一時之事謹以附遞致誠當擇之西行猶¶
在齋禁不得瞻違實深爲恨暑熱道路不審尊候如¶
<pb:KR4d0069_SBCK_005-20a>¶
何惟冀以時自愛¶
　　　與沈内翰(文通/治平元年)¶
某啓辱書承祁寒動履清休少慰瞻企餘杭德政民¶
俗方期歸厚而遽此嚴召然去思遺惠亦足以在人¶
亮湏春水方可還朝㑹見尚遥更冀爲時珍嗇¶
　　　答李内翰(疑)¶
某皇恐頓首再拜啓孟冬漸寒伏惟尊候動止萬福¶
進奏院遞角今日到州伏蒙十八日所賜手書審奉¶
聖恩暫臨近服雖朝廷重違勤請不得已而驟闕左¶
右資訪之助其如凋弊之俗爲幸何多某以門下生¶
<pb:KR4d0069_SBCK_005-20b>¶
爲幕中吏私願以釋不勝榮輝惟慮車馬未飾已&KR0013;¶
堅留暫此郡齋即膺召命使下吏愚民徒有企躍依¶
芘之心而不得終蒙大惠爾伏承㳙日有期限以職¶
守(一無此/十七字)不𫉬躬詣界首候迎卑情瞻望激切之至¶
書簡卷第五¶
與劉侍讀第一帖伏冀(一作/新春)¶
第六帖時色(一作/晴色)¶
第十五帖恰好也(此下一有承置得懷州牛𦞃更有/盡乞之衰病者遂得取濟於兹物)¶
(深所望也漏舎冀侍奉/見以盡區區)¶
<pb:KR4d0069_SBCK_005-21a>¶
第二十帖■又别本某啓區區乆欲附問日俟賢郎¶
　西歸歸甚緩而公私亦自多故然亦未甞承惠教¶
　不審經暑起居如何某待罪于此忽以半歳欲有¶
　所爲則方以紛紛爲戒至於循守常理則又碌碌¶
　可羞不知何爲而可也必將有以教之雍人蒙福¶
　流譽東来聞之竊喜此誠烏足以施爲而忌疾方¶
　深幸公議猶在也蔡君謨自南歸皤然一叟終日¶
　相對清坐無以爲樂但烹茶一杯病脾不飲反贈¶
　旁人啜爾若此可知其情况也餘事有可竊歎者¶
　料世態自常如此無足道也酷暑惟以時爲國自¶
<pb:KR4d0069_SBCK_005-21b>¶
　愛遂因賢郎行始奉狀不宣某再拜原甫知府侍讀¶
　　此卷嘉祐六年與劉原甫二書大同小異己兩¶
　　存之今此本又復相似仍併兩幅爲一幅案前¶
　　軰手牘大率起草今吉州法帖所刻嘉祐末慰¶
　　冨彦國書槀是也況公於原甫尤致其詳或巳¶
　　冩復換耶¶
與常待制第一帖第二帖(聖宋簡啓以第一帖向蒙/寵示盛文至爲道自愛)¶
(十七字續第二帖豈勝區區之下而無深/寒爲道外自愛因小姪行附此一十三字)¶
第七帖清福(一作/康福)¶
與沈待制第一帖爲此(一作/謂此)¶
<pb:KR4d0069_SBCK_005-22a>¶
第二帖并旬(一作/中旬)保育(一作/保愛)¶
<pb:KR4d0069_SBCK_005-22b>¶
#+PROPERTY: JUAN 5
#+PROPERTY: FILE SB04n0368-005歐阳文忠公文集表奏書啓四六集-卷第五.
<pb:KR4d0069_SBCK_005-1a>¶
表奏書啓四六集卷第五　歐陽文忠公集九十四¶
　　　辭免青州第一劄子(熈寧元年八月九日)¶
臣今月八日準樞宻院遞到誥勑各一道蒙恩授臣¶
兵部尚書依前觀文殿學士知青州者伏念臣近以¶
疾病衰殘累上表章陳乞致仕天&KR0268;憫惻六降詔書¶
未賜俞允臣以訓諭丁寧不敢更煩睿聽然臣久患¶
脚𦞃乗&KR0016;鞍馬艱難又到任巳踰一年深慮非時别¶
有移替巳具劄子奏陳乞且於亳州將理一二年間¶
若稍𫉬痊安冀可陳乞敢謂聖恩優異命出非常超¶
轉官資移委大郡再念臣累年痟渇衆所具知肌體¶
<pb:KR4d0069_SBCK_005-1b>¶
痩削精神昏耗本以衰羸懼難勉勵遂乞休致今青¶
州所管一路&KR0009;任至重實藉幹才以臣居之必至曠¶
敗兼臣所患脚膝道路乗&KR0016;鞍馬艱難欲望聖&KR0268;特¶
賜矜察許臣且守舊任冀得將理衰殘所有誥勑臣¶
未敢祗受巳送軍資庫&KR0009;納今取進止¶
　　　第二劄子(熈寜元年八月二十八日)¶
臣今月二十七日凖樞宻院遞到詔書一道以臣辭¶
免青州恩命所乞冝不允者臣寵惟表海名&KR0022;青爲¶
重地聖恩優借以寵衰殘豈合固辭上煩宸聽伏念¶
臣情有迫切不能自已者蓋臣近以疾病侵陵心志¶
<pb:KR4d0069_SBCK_005-2a>¶
　昬耗方𤁋血懇乞從退休陛下曲賜矜憐不忍廢棄¶
　丁寧訓諭未賜允俞今則忽&KR0013;新恩有此遷擢乃是¶
　臣乞退休而得進秩方稱疾而領要任則臣嚮所陳¶
　請矯激欺詐以要恩寵之罪何以自逃雖天度寛仁¶
　未以此責臣而臣之心顔何以自處使臣筋力可以¶
　勉彊猶當陳述義理必冀獲辭以免清議之責况臣¶
　衰病羸悴實如累表所陳陛下推天地父母之恩未¶
　忍廢退且令茍禄養疾於便郡臣已不勝僥倖之慙¶
　豈敢更望遷進況亳州於近&KR0022;之中尤爲善地前後¶
　曽任兩府臣寮如陳執中宋庠皆得養疾於此者甚¶
<pb:KR4d0069_SBCK_005-2b>¶
多伏望聖&KR0268;憫臣衰病哀臣誠悃俾臣且守舊任更¶
將理一二年間茍其筋力稍完則臣盡瘁薄効豈無¶
犬馬識恩知報之心所有降到詔勑臣不敢祗受見¶
在本州軍資庫&KR0009;納伏乞早賜許臣繳納臣無任¶
　　　第三劄子(熈寧元年九月)¶
臣今月十四日凖樞宻院遞到詔書一道以臣辭免¶
青州恩命所辭冝不允及凖中書劄子奉聖㫖令臣¶
便受勑告疾速發赴青州本任者伏念臣自去春蒙¶
恩許解重任俾守便郡以養衰殘方及一年忽&KR0013;恩¶
𤁋超轉官資移委藩鎮聖恩眷異便當祗受豈合固¶
<pb:KR4d0069_SBCK_005-3a>¶
辭上煩睿聽臣罪當萬死然念臣義迫情切不能自¶
止者縁臣久患眼目脚𦞃心志昬耗自懼盈滿乞從¶
休退六蒙詔諭丁寧深至臣上體聖眷殊常未敢固¶
辭再黷方且乞更將理一二年冀少痊安庻可勉彊¶
而不圖遽&KR0013;遷擢之命臣竊思聖恩本以憫臣憔悴¶
加以寵榮以慰臣之衰暮而臣蹇薄覉危不能上副¶
恩眷今進退皆觸於罪戾蓋臣若進而祗受則有連¶
章累懇矯激欺詐以邀恩寵之罪而其罪大若退而¶
懇辭則有稽違君命煩言屢黷之罪然比於矯詐邀¶
恩則其罪似輕在臣愚計自擇則固當逃大罪而就¶
<pb:KR4d0069_SBCK_005-3b>¶
輕罪臣又竊惟陛下所以保全愛惜臣者至深至厚¶
矣亦必不使臣至於大罪也故臣披𤁋肝血不敢避¶
煩言屢黷之誅臣所患眼目腰脚前奏巳具陳&KR0274;不¶
敢虚矯欲望聖&KR0268;於未許臣休致間且令臣守舊任¶
便於將理所有勑告見&KR0009;納本州軍資庫稽留君命¶
多日臣暁夕憂惶如履冰炭伏乞早賜許臣繳納臣¶
無任¶
　　　辭轉兵部尚書劄子(熈寧元年九月)¶
臣近蒙恩除臣兵部尚書移知青州臣巳三具劄子¶
辭免伏奉今月二十五日詔書所辭冝不允者聖恩¶
<pb:KR4d0069_SBCK_005-4a>¶
優異訓諭丁寧便當祗命而行豈合上煩睿聽罪冝¶
誅戮無以自逃然臣懇血之誠猶有不能自巳者伏¶
念臣本以衰羸疾病方乞退休遽兹遷擢義迫難安¶
所以懇祈辭免至於恩典超優遷轉頻數使臣不因¶
疾病乞退亦合懇辭蓋臣近自去春由尚書吏部侍¶
郎轉左丞未逾兩月又超轉三資除刑部尚書今&KR0138;¶
逾歳又超轉兩資尚書六曹一歳之間超轉其五無¶
功之賞公議豈容此臣所以不避煩言屢黷之罪而¶
上干宸造也然臣已三&KR0013;詔書慰諭深切進退惶惑¶
不知所措敢不力勉衰殘上副恩眷臣今更不敢辭¶
<pb:KR4d0069_SBCK_005-4b>¶
免青州差遣若得秪守舊官而徃庻㡬可免矯激邀¶
求之責伏望聖&KR0268;察臣悃愊(一作/迫)特許免臣轉官恩¶
命繳納近降誥勑所有青州差勑臣見別候指揮今¶
取進止¶
　　　青州謝上表(熈寧元年十月)¶
臣某言伏蒙聖&KR0268;特授臣兵部尚書依前觀文殿學¶
士知青州軍州事充京東東路安撫使臣巳於今月¶
二十七日赴上訖掌國五兵叨進中臺之秩宣風一¶
面俾綏東土之人祗荷寵靈徒知殞越臣某中謝伏¶
念臣學非通敏材實空踈幸逢千載之休明誤&KR0013;三¶
<pb:KR4d0069_SBCK_005-5a>¶
朝之&KR0324;擢久陪法從甞與政機國恩未報而身巳先¶
衰世塗可畏而命亦多蹇頃縁災疾遂決退休敢期¶
上惻於皇慈未忍遽&KR0162;於舊物而復過推優渥以慰¶
癃殘惟孤拙之無堪蹈艱危(一作/虞)而巳甚世之所榮¶
者臣之所懼人以爲寵者臣以爲憂是敢輙殫悃愊¶
之誠累黷髙明之聽迫於危慮罔避煩辭而聖度并¶
容寛其罪戾恩言屢降譬以丁寜知成命之難回勉¶
&KR0804;顔而祗受而况全齊舊壤&KR0018;海奥區民俗冨完而¶
鑿井耕田各安其業詔條寛大而奉法守職足以脩¶
官内省庸虚奚勝忝幸此蓋伏遇皇帝陛下日新求¶
<pb:KR4d0069_SBCK_005-5b>¶
治天覆推仁謂簮履雖爲於賤微尚堪収録而犬馬¶
茍豐於豢養猶可使令臣敢不䇿勵疲羸勤思夙夜¶
庻期盡瘁少答鴻私¶
　　　謝南郊加食邑五百户表(熈寜元年十一月)¶
紫壇髙峙式薦於精禋皇澤霶流推行於大慶祗膺¶
寵數伏切兢營臣某中謝伏惟皇帝陛下出震膺期¶
繼文興治百度講明於新政群生涵泳於至和乃考¶
舊章聿思報本謂三歳一郊之禮必舉以時俾四海¶
九州之人並受其福遂因景至躬&KR0323;陽丘萬國充庭¶
其誰敢後六卿聮事各以其官而臣職忝頒條位拘¶
<pb:KR4d0069_SBCK_005-6a>¶
守土執豆籩而祗役罔𫉬施勞逮煇翟之餕餘遽蒙¶
均恵無功受賞莫遑俯傴之辭盡瘁事君惟誓糜&KR0162;¶
之効¶
　　　謝傳宣撫問賜香藥銀合表(熈寜二年三月)¶
臣某言今月二十五日伏蒙聖&KR0268;差入内内侍省西¶
頭供奉官王延慶傳宣撫問仍賜臣香藥一銀合者¶
祗命有嚴瞻天威而不逺撫躬増&KR0357;拜君賜以爲榮¶
臣某中謝伏念臣本以妄庸幸縁遭際進陪國論莫¶
賛萬機之微出布政條未聞五月之報屬北州之災¶
饉隣東土之封彊皇帝陛下子育黔&KR0058;仁深覆載閔¶
<pb:KR4d0069_SBCK_005-6b>¶
扶携而轉徙軫宵旰之焦勞而臣職在撫綏任叨&KR0009;¶
委曲煩訓諭備極丁寜仍因使傳之馳特示恩頒之¶
寵臣敢不恪官自警祗事以時惟善是從勉企前人¶
之迹俾民受賜上寛明主之憂¶
　　　謝賜漢書表(熈寕二年三月)¶
臣某言臣伏蒙聖恩賜臣新校定前漢書一部已於¶
今月日據進奏院遞到臣已祗受訖者俯躬承命拭¶
目生輝臣某中謝竊以右文興化乃致治之所先著¶
録藏書須太平而大備惟漢室上繼三代之統而班¶
史自成一家之書文或舛訛蓋其傳之巳久詔加刋¶
<pb:KR4d0069_SBCK_005-7a>¶
定俾後學之無疑一新方冊之文増煥祕書之府而¶
奏篇之始方經衡石之程賜本之榮惟及釣樞之近¶
敢期孤外特與恩頒此蓋伏遇皇帝陛下曲軫睿慈¶
俯矜舊物謂其甞與臣隣之列不忍遽遺憐其自喜¶
文字之間俾之娯老然臣兩目皆眊雖嗟執卷之巳¶
艱十襲珎藏但誓傳家而永寳¶
　　　乞壽州第一劄子(熈寜二年冬)¶
臣輙𤁋誠懇上干天聦(一作/聽)臣本以妄庸逢時竊禄¶
寵榮踰分報効無聞頃在亳州甞以疾病乞從休退¶
聖恩憐憫未忍遽&KR0162;累降詔諭丁寧備至適㑹東秦¶
<pb:KR4d0069_SBCK_005-7b>¶
闕守誤&KR0013;選差超轉兩官委以一路臣亦屢陳朽憊¶
旣不𫉬辭便當䇿勵尫疲上副憂&KR0009;而臣迫以年齒¶
晚暮近日以來心力俱耗事多徤(一作/廢)忘腰脚舊苦¶
拜起艱難兩目氣暈尤更昬然僅分黒白雖勉力支¶
持日虞曠敗兼臣到任巳及一年有餘欲乞就移淮¶
潁間一差遣以便私計伏望聖&KR0268;特賜憐憫許差臣¶
知壽州一次冀(一作/庻)就閑僻茍養衰殘今取進止¶
　　　第二劄子¶
臣近以疾病乞就移知壽州一次伏奉今月九日詔¶
書冝不允者聖恩優假訓諭丁寧迫以危誠不能自¶
<pb:KR4d0069_SBCK_005-8a>¶
黙再煩睿聽罪合誅夷伏念臣舊患眼目巳十餘年¶
又苦渇淋亦五六歳年日加老病日加深睛瞳氣暈¶
侵蝕㡬盡脚𦞃痩細行歩艱難自入今歳以來心神¶
又更昬耗事多徤忘動輙差失九州一路&KR0009;任匪輕¶
勉彊尫殘日虞曠敗況臣貪冐榮寵過分巳多年齒¶
衰遲又復如此理冝量力知止早自退休蓋臣昨在¶
亳州累陳此懇伏蒙陛下至仁至&KR0268;憐憫舊物不忍¶
遽棄屢頒恩詔委曲慰安欲令且更勉勵故臣今者¶
未敢别有陳請秖欲求淮潁之間一便郡茍竊俸禄¶
以盡餘生庻㡬上副聖君天地父母舎容養育之恩¶
<pb:KR4d0069_SBCK_005-8b>¶
伏望睿&KR0268;特賜矜許今取進止¶
　　　謝擅止散青苗錢放罪表(熈寕三年夏)¶
臣某言今月二十九日準中書劄子以臣奏乞不依¶
秋料青苗錢事奉聖㫖不合不聽候朝廷指揮擅行¶
止散之罪特與放免者有罪必誅是爲彛典原情以¶
恕特出深仁聞命驚慚省躬涕泗臣某誠惶誠感伏¶
念臣以一介之微賤荷三聖之&KR0324;知寵禄旣豐初無¶
報効筋骸巳憊尚此遲徊曲蒙大度之并容誤委一¶
方之&KR0009;任職當撫俗責在分憂方兹旰&KR0628;之勞心豈¶
敢因循而避事昨遇國家新建官司而主計大商財¶
<pb:KR4d0069_SBCK_005-9a>¶
利以均通分命出使之車交馳於郡縣悉發舊藏之¶
鏹取息於民氓而臣方久苦於昬衰&KR0004;莫詳其利害¶
旣巳大諠於物議始知不便於人情亦甞略陳衆弊¶
之三冀&KR0024;萬分之一屬再當於班給顧巳逼於㑹期¶
雖具奏陳乃先擅止據茲專輙合&KR0013;譴呵豈謂伏蒙¶
皇帝陛下深軫睿&KR0268;俯矜朴拙免從吏議特貸刑章¶
夫何草木之微曲&KR0013;乾坤之施臣敢不益思祗畏更¶
勵操脩戒小人之飾(一作/遂)非希君子之改過冀圖薄¶
效少荅鴻私¶
　　　辭宣徽使判太原府劄子(熈寧三年四月)¶
<pb:KR4d0069_SBCK_005-9b>¶
臣準今月二十九日入內東頭供奉官馮宗道到州¶
傳宣撫問賜臣告勑各一道伏蒙聖&KR0268;除臣宣徽南¶
院使判太原府事伏念臣久苦老疾自今春眼目疼¶
痛及渇淋舊疾作脚𦞃細瘦行歩艱難自二月巳來¶
交割却本州公事見今在假將理所有今來恩命優¶
異&KR0009;任非輕以臣非才固不敢當兼以久嬰疾病未¶
得痊安見别具奏章陳乞一小郡差遣次所有賜到¶
勑告臣未敢祗受已於青州軍資庫&KR0009;納别聽指揮¶
次今取進止¶
　　　同前¶
<pb:KR4d0069_SBCK_005-10a>¶
臣前月二十九日伏蒙聖恩差中使賫賜臣告勑除¶
臣宣徽南院使判太原府事臣尋已具奏陳未敢祗¶
受今輙再𤁋危懇上干天聦意迫言煩敢避誅戮伏¶
念臣自至青州忽巳踰歳適值年時豐稔盗訟稀少¶
足以偷安竊禄而臣自以年齒日加衰殘日甚心識¶
昬耗難於勉彊以謂一路九州不可常幸於無事毎¶
憂緩急有誤&KR0009;委所以去冬累陳衰病乞移一淮潁¶
間小郡未賜允俞之間遂接春陽戒候爲風氣上攻¶
眼目驟加昬痛因此服藥過度發動渇淋舊患甚於¶
&KR0004;得疾時腰脚枯瘦行履艱難自三月後來不免兩¶
<pb:KR4d0069_SBCK_005-10b>¶
次交割却本州公事在假將理百方治療終未痊損¶
敢期於疾(一作/病)告中忽&KR0013;睿恩有此差遣(一作/選)不惟¶
寵命優異非臣敢當兼以久病淹延筋力難彊欲望¶
聖&KR0268;曲賜哀憫特許檢會臣前所陳乞於淮潁間移¶
一小郡俾養殘年所有太原重任必難久闕人伏乞¶
别選用人上副憂&KR0009;今取進止¶
　　　同前(五月一日)¶
臣近蒙聖恩除臣宣徽南院使判太原府事續準中¶
書劄子奉聖㫖令臣依前降指揮疾速起發仍赴闕¶
朝見訖發赴本任者伏念臣以老疾經春方在病&KR1421;¶
<pb:KR4d0069_SBCK_005-11a>¶
中忽&KR0013;此恩命自揣才力難當&KR0009;任不敢祗受尋已¶
具辭免仍乞一淮潁間小郡見别聽候朝㫖次今取¶
進止¶
　　　同前(附馮供/奉入奏)¶
臣此者伏蒙聖㫖除臣宣徽南院使判太原府事特¶
差入內供奉官馮宗道賜臣告勑各一道兼傳宣撫¶
問續準中書劄子奉聖㫖令臣疾速起發仍赴闕朝¶
見訖赴任者伏縁臣以非才久病心力衰耗難當擢¶
任之寵兼自春以來疾患久在假告巳於四月二十¶
九日五月一日兩具劄子奏聞辭免恩命至今(一無/至今)¶
<pb:KR4d0069_SBCK_005-11b>¶
(二/字)秖候提㸃刑獄席汝言到任交割公事别聽朝旨¶
次欲望聖&KR0268;矜察早賜允俞今取聖旨¶
　　　同前¶
臣今月二十二日(一作二/十日)準進奏院遞到詔書一道¶
伏蒙聖&KR0268;以臣辭免恩命未賜允俞者訓諭丁寧理¶
冝祗受懇誠迫切尚敢煩言伏念臣本以妄庸誤叨¶
器使寵榮踰分福過災生五七年來&KR0414;綿疾病嚮蒙¶
聖念許解政機仍與近藩俾從優便臣以髙秩(一作/爵)¶
厚禄非爲養病之資竊位素餐難久偷安以處所以¶
决謀休致累上封章陛下尚以(一作/念)簮履之微曲憐¶
<pb:KR4d0069_SBCK_005-12a>¶
舊物不忍遽棄屢賜安存旣又徙(一作)以東州兼委¶
兵民之任然而雖名一路不係邊防所管九州苦無¶
軍馬加以歳時稍稔盗訟頗稀臣得以偶免曠愆蓋¶
出天幸而臣常竊自念年齒日以嚮暮筋力知不復¶
完與其臨事而后辭不若量分而先止故於(一作/自)去¶
冬再𤁋懇私乞一小郡冀就(一作/稍)遷於淮潁得漸近¶
於田廬敢期病告之中忽&KR0013;優殊之命超轉(一作/遷時)貴¶
職付以極邊使臣未至(一作/遇)衰殘尚非所受而況實¶
難勉疆敢不必辭再念臣自在亳州累乞致仕殆今¶
三歳矣而口誦退休之言身貪榮進之寵旣自違於¶
<pb:KR4d0069_SBCK_005-12b>¶
言行豈不愧於心顔雖聖度之兼容必公議之難遏¶
伏望睿慈曲加憫察特賜追還新命許換近潁一州¶
則天地父母之恩敢忘犬馬之報今取進止¶
　　　同前¶
臣今月十五日準樞宻院遞到詔書一道伏蒙聖恩¶
以臣辭免宣徽南院使判太原府事充河束四路經¶
略安撫使恩命乞差知蔡州一次所乞冝不允者聖¶
訓丁寧巳煩再諭臣誠迫切難避嚴誅臣竊以朝廷¶
之用人臣子之事上蓋常察其進退不違於理則可¶
以知其大節之所守而予之爵禄將以爲寵則必使¶
<pb:KR4d0069_SBCK_005-13a>¶
不犯清議之所非授受之間可謂兩難矣故髙秩厚¶
禄人臣所願必也處之無媿然後得以爲榮或其義¶
有不安所以容其自免今陛下寵臣者至矣任臣者¶
優矣而臣不幸心懷自媿義有難安敢更竭此(一作/敢不)¶
(更/竭)懇誠必期哀許伏念臣妄以迃儒遭逢三聖寵踰¶
其分器小易盈爰自中年早苦多病臣因竊思前世¶
爲人臣者不待伏於床第然後稱疾不必廢其支體¶
然後辭官但其(一作/以)心志巳衰筋力難彊則義當知¶
止不可貪榮爾此臣所以不待年及累乞退休而睿¶
聖&KR0268;仁不忍遽棄六賜詔諭備極恩憐而臣上體聖¶
<pb:KR4d0069_SBCK_005-13b>¶
眷之優殊不敢自決而引去然止當跧伏閑處偷安¶
竊禄譬諸巳乏之馬牛俾盡餘生於芻豢而巳此乃¶
粗爲合理其如事則不然蓋臣前歳以老告便超兵¶
部尚書今春以疾辭又轉宣徽南(一無/南字)院使辭淮南¶
一州則領淄青九州免京東一路則緫并代四路是¶
毎求退則得進毎辭少則𫉬多使其一出偶然人情¶
猶或少恕若其毎舉必爾則公議豈復可容雖幸人¶
之未言顧臣何以自處此臣(一無/此字)所謂心懷自媿義¶
有難安者也使臣筋力猶彊尚合懇辭恩寵況臣疾¶
病積有歳年已具奏陳累(一作/屢)干聽覽臣亦竊聞議¶
<pb:KR4d0069_SBCK_005-14a>¶
者以臣脚𦞃(一作/腰脚)未至着床枕(一作/第)眼目猶可分人¶
物便謂尚堪驅䇿致比誤蒙選任殊不知臣心志巳¶
衰精神並耗雖未伏枕實一行尸再念臣本出書生¶
老於文字賦才非敏以學自愚故歴官以來多觸罪¶
辜屢罹憂患蓋以不通時務不習人情加以晚年繼¶
之衰疾識慮昬眊(一作/耗)舉事乖違大抵時多喜於新¶
竒則獨思守拙衆方興於功利則茍欲循常至於軍¶
旅之間機冝之務則又非其所學素不經心蓋以病¶
悴已衰之軀持昬眊乖違之見任素非所學之事一¶
有敗闕雖戮臣身不足以塞責而誤國之計如後患¶
<pb:KR4d0069_SBCK_005-14b>¶
何使臣粗有愛君憂國之心豈敢不思及此而貪榮¶
茍得臣(一作/蓋已)所冝必辭者三義所難安一也精力巳¶
衰二也用非所學三也然於三者之中其二尤急若¶
其義所難安者幸蒙聖恩𫉬免俾臣不取非於清議¶
而無愧於晚節則陛下之賜臣者榮於髙秩厚禄之¶
賜逺矣至於用非所學致誤國家之計貽朝廷之憂¶
則當君父旰&KR0628;憂勞求治之時聖慮所冝留意也伏¶
望聖&KR0268;哀臣誠至之言察非矯僞之飾特賜允臣屢¶
請追還新命(一作/授)換一小州則臣雖死之日猶生之¶
年今取進止¶
<pb:KR4d0069_SBCK_005-15a>¶
　　　蔡州謝上表(熈寧三年)¶
臣某言臣伏奉勑命就差知蔡州軍州事已於九月¶
二十七日赴上訖者負薪嬰疾𫉬辭四貴之遷剖竹¶
分符尚忝一麾之守荷寛恩之優假撫朽質以兢慚¶
臣某中謝伏念臣本出孤平(一作/貧)粗親文藝遭逢亨¶
會叨竊寵榮方犬馬之壮時早無施於尺寸況桑榆¶
之晚景嗟巳迫於衰遲一昨誤&KR0013;選掄擢升要近付¶
以一方之民政委之四路之兵機惟&KR0009;任之匪輕揣¶
庸虚而内懼輙陳懇悃屢黷髙明敢冀天&KR0268;不違人¶
欲還其舊職易以近藩惟古豫之名&KR0022;控長淮之右¶
<pb:KR4d0069_SBCK_005-15b>¶
壤土風深厚物産豐饒雖宣化班條慚無異術而守¶
官循法足以偷安此蓋伏遇皇帝陛下惻以至仁包¶
之大度旣不責其避事又曲從其便私哀爾尫殘容¶
其僥倖仰&KR0013;乾坤之造顧非木石之頑臣敢不勉自¶
勵其筋骸更殫盡瘁之節茍未填於溝壑尚知圖報¶
之方¶
　　　蔡州再乞致仕第一表(熈寧四年四月)¶
臣某言臣聞士之致政而傳家雖著禮經之常制昔¶
有乞骸而稱疾不待年及者固多況臣久苦於病衰¶
早歳巳陳於悃愊敢茲再黷仰冀哀憐臣某中謝伏¶
<pb:KR4d0069_SBCK_005-16a>¶
念臣以一介之妄庸荷三朝之眷&KR0324;因時竊位甞俾¶
賛於萬機積日累年訖無稱於一善徒縁朴戇動觸¶
機危毎煩君父之保全不殞終身(一作/始終)之名節嚮由¶
災疾願謝軒裳披𤁋肺肝累奏封而五上留連寵禄¶
復歳序之三遷間&KR0013;誤恩驟加擢任顧已難於䇿勵¶
遂復力於懇辭上頼&KR0268;仁曲加憫惻旣不責其避事¶
又曲從其便私得善地之寛閑俾殘軀之養息而臣¶
年日加老病益交攻新春以來舊苦増劇中痟渇涸¶
注若漏巵弱脛零丁兀如槁木加以睛瞳氣暈㡬廢¶
視瞻心識耗昬動多徤忘雖聖君之念舊廓大度以¶
<pb:KR4d0069_SBCK_005-16b>¶
兼容而隳職曠官實爲可畏貪榮竊食難久自安伏¶
望皇帝陛下日月照臨乾坤亭育察其情實賜以矜¶
從許解郡章歸榮里閈俾其酣詠樂時之盛化優游¶
爲世之幸民以畢餘生永繄鴻造¶
　　　又劄子¶
臣輙𤁋懇私上干宸造愚誠所迫罪戾難逃臣自頃¶
蒙恩許解政事即曽乞一近潁州差遣庻得漸謀歸¶
老上荷至仁憫臣衰病允其所乞差知亳州到任之¶
明年遂乞致仕聖念惻然憐其舊物不忍廢置凡五¶
上表章四具奏劄皆蒙詔答未賜允俞臣以不敢更¶
<pb:KR4d0069_SBCK_005-17a>¶
爲煩黷遂且中止尋又蒙恩超轉臣兵部尚書安撫¶
淄青一路旣不𫉬懇辭遂勉力就任而臣迫以昬衰¶
事多曠廢甫及一年則又陳乞壽州亦以近潁冀便¶
於歸老未得請間尋又蒙恩除臣宣徽使移守并門¶
付以河東一路官益榮任益重而臣身益老病益加¶
不勝憂懼之情所以累𤁋血懇上煩天聽伏蒙睿慈¶
察其誠實養疾便私悉如其請臣自到今任忽巳半¶
年幸值歳物豐成民(一作/盗)訟稀少坐尸厚禄足以偷¶
安臣上戴陛下天地父母之恩未知論報之所而心¶
與願違蓋自冬春以來舊苦愈増上渇下淋晝夜不¶
<pb:KR4d0069_SBCK_005-17b>¶
止脚𦞃細瘦僅存皮骨行履拜跪艱難加以眼目昬¶
暗視物睛痛有妨簽書看讀公家文字載念臣昬衰¶
疾病旣已累年量分知止亦非一日寵禄之榮無容¶
久竊臣今輙具表章再伸舊請乞一致仕名目欲望¶
聖&KR0268;特賜開許今取進止¶
　　　第二表(熈寧四年五月)¶
臣某言臣近上表章乞從致仕伏奉詔書所乞冝不¶
允者睿訓丁寧曲加慰諭愚𠂻懇迫尚敢黷煩將再¶
干於冕旒冝先伏於砧鑕臣某中謝伏念臣世惟寒¶
陋少苦竒屯識不逹於古今學僅知於章句名浮於¶
<pb:KR4d0069_SBCK_005-18a>¶
實用之始見於無能器小易盈過則不勝於㡬覆徒¶
以早遘千齡之亨會誤蒙三聖之&KR0324;知寵榮旣溢其¶
涯憂患亦隨而至禀生素弱顧身未老而先衰大道¶
甚夷嗟力不前而難强毎念恩私之莫報兼之疾病¶
以交攻爰於守亳之&KR0004;遂決竄漳之計逮此三遷於¶
歳律又更兩易於州符而犬馬巳疲理無復壯田廬¶
甚邇今也其時是敢更殫螻蟻之誠仰冀乾坤之造¶
況今時不乏士物咸遂生鳬鴈去來固不爲於多少¶
鳶魚上下皆自適於飛潜茍遂乞於殘骸庻少償其¶
夙志伏望皇帝陛下哀憐舊物隱惻至仁察其有素¶
<pb:KR4d0069_SBCK_005-18b>¶
非僞之誠成其識分知止之節曲從其欲賜報曰俞¶
俾其解組官庭還車故里披裘散髪逍遥垂盡之年¶
鑿井耕田歌詠太平之樂其爲榮幸&KR0154;可勝陳¶
　　　又劄子¶
臣此者伏奉詔書以臣再乞致仕未賜允俞恩旨稠¶
重伏讀感涕臣自熈寧元年&KR0004;有陳乞迨今四年之¶
間凡八上表章五具劄子其懇悃迫切言意重&KR0232;干¶
冒天&KR0268;煩黷聖聽固已可厭而可責矣而蒙陛下未¶
加誅譴曲爲優容八&KR0013;詔音(一作/答)丁寧慰譬此天地¶
父母之仁可謂至矣然臣猶有不得巳者臣前甞奏¶
<pb:KR4d0069_SBCK_005-19a>¶
述古之爲臣不必伏於床枕然後稱疾不待廢其支¶
體然後辭官但其心力已衰不能勉彊則自冝知止¶
而不可貪榮此臣前次陳乞之時所志止於如此爾¶
蓋自守亳迨今又已四年身比前日加老則氣血比¶
前日益衰而疾病比前日益不支持但未伏床枕廢¶
支體爾此臣不能自已者也臣竊伏思聖君久巳察¶
臣區區而未允其請者必以臣歴事三朝最爲舊物¶
聖恩眷眷未忍廢棄而年又未及去之太早耳然臣¶
前又甞奏述今之致仕與古之人不同恩禮優幸不¶
爲廢棄至於年未及而早去亦今昔人臣常事臣竊¶
<pb:KR4d0069_SBCK_005-19b>¶
見實録所載太宗時有太常少卿孔承恭者年&KR0138;六¶
十一便乞致仕太宗皇帝欣然許之仍特降詔書襃¶
&KR0324;以敦勸人倫蓋當時議者不以朝廷許承恭早去¶
爲非而但稱承恭之善又以有臣如此可以勸勵風¶
俗自爲朝廷羙事也欲望聖慈少紆聽覽果若致仕¶
優幸不爲廢棄雖年未及又議者不以爲非而反爲¶
朝廷羙事則理無可疑而臣若蒙哀憐得遂其請則¶
上不損朝廷之體下不失優倖之恩而又竊知止之¶
名爲一時之佳事則臣之受賜者多矣臣不勝意迫¶
言煩惶懼激切俯伏待罪之至今取進止¶
<pb:KR4d0069_SBCK_005-20a>¶
　　　第三表(同前)¶
臣某言今月二十一日準樞宻院遞到詔書一道伏¶
蒙聖慈以臣再乞致仕未賜允俞者恩深煦嫗感極¶
涕洟雖情有迫於危心不知自止而辭巳窮於累牘¶
㡬至無言惟以至誠期於必逹自乞憐於君父不復¶
訊於&KR0433;龜臣某中謝伏念臣家世單平性姿中下少¶
從宦學本免飢寒不自意於遭逢遂進階於華顯然¶
而群材方茂蒲栁未秋而早衰衆駿並馳駑駘中道¶
而先乏而況荷難勝之任用竊逾分之寵榮風波憂¶
畏而慮巳深疾病侵凌而老亦至故自辭於機政即¶
<pb:KR4d0069_SBCK_005-20b>¶
願謝於軒裳蒙上聖之至仁念三朝之舊物毎曲煩¶
於訓諭久未忍於棄&KR0162;竊惟臣之事君必本忠信言¶
不顧行是爲罔欺而臣口日誦於田閭身坐貪於禄¶
利可畏至公之議何施有靦之顔毎自省循莫遑啓¶
處是敢罔避再三之煩黷猶希萬一之矜從伏望皇¶
帝陛下特&KR0942;天慈俯回睿聽察前言之可復蓋屢請¶
者有年哀下愚之不移俾卒成於素志徇其所欲乞¶
以殘骸臣若得上還印綬於有司自駕柴車而即路¶
晚節知無於大過没身永荷於鴻私¶
　　　謝致仕表(熈寧四年六月)¶
<pb:KR4d0069_SBCK_005-21a>¶
臣某言今月十七日進奏院遞到勑告伏蒙聖恩除¶
臣太子少師依前觀文殿學士致仕者愚誠懇至曲¶
軫於皇慈寵命優殊特加於常品本期得謝更此叨¶
榮臣某中謝伏念臣猥以庸近之材早遘休明之運¶
不通之學旣泥古以難施無用之文復虚言而少實¶
是以三朝&KR0013;遇四紀服勞蒙徳重於丘山論報亡於¶
毫髪而年齡晚暮疾病尫殘輙希知止於前人不待¶
及期而後請自陳悃愊屢至瀆煩旣久歴於歳時始¶
曲蒙於開可仍超加於異數非止賜於殘骸道愧師¶
儒乃忝春宫之峻秩身居畎畒而兼書殿之清名至¶
<pb:KR4d0069_SBCK_005-21b>¶
於頭垂兩𩯭之霜毛腰束九環之金帶雖異&KR0018;薪之¶
里(一作/重)何殊衣錦之歸使閭巷咨嗟共識聖君之念¶
舊搢紳感恱皆希後福之有終豈惟愚臣獨受大賜¶
此蓋伏遇皇帝陛下無私覆物博愛推仁以其夙幸¶
遭逢宻契風雲之感㑹曾經服御不忘簮履之賤微¶
致此便蕃萃于衰朽雖伏&KR0491;之馬悲鳴難戀於君軒¶
而曵尾之龜涵養未離於靈沼餘生易畢鴻造難酬¶
　　　乞免明堂陪位劄子(熈寧四年八月)¶
臣伏準今月二日詔書以明堂大禮特令臣赴闕陪¶
位者臣竊惟大饗之禮國家盛典千官分職以奉事¶
<pb:KR4d0069_SBCK_005-22a>¶
萬國駿奔而在庭方以老病衰殘退伏閭里尚蒙天¶
&KR0268;曲加記録特賜詔召俾與侍祠之列此臣子之至¶
榮至幸豈臣克堪而臣不幸早嬰災疾𤁋懇累年近¶
蒙聖恩許以歸老而自春渉秋舊苦増劇脚𦞃細痩¶
行履拜跪艱難伏況祠事恭䖍出於彊力而臣迫此¶
疾苦不𫉬祗赴召今無以上副君父記録愛憐之恩¶
臣不勝皇恐¶
　　　謝免明堂陪位表¶
合宫大啓爰講於上儀明詔忽頒俾祗於嚴召&KR0013;恩¶
言之優渥撫病質以兢營臣某中謝伏惟皇帝陛下¶
<pb:KR4d0069_SBCK_005-22b>¶
仁聖聦明憂勤&KR0268;儉遂羣生而涵育臻至治於和平¶
乃因萬物之成秋爰即九筵而展禮陟降薦獻百官¶
以職而各供膺受福𨤲一人有慶而咸頼而臣近辭¶
印紱方伏田廬當與庻民並蒙餘澤敢期睿眷尚録¶
孤孱俾陪在外之臣來預侍祠之列載念臣自縁災¶
疾幸𫉬退休殆未踰時尚嬰舊苦雖朝廷禮樂之盛¶
得與者爲榮而犬馬筋力之衰告疲而巳久旣不能¶
於䇿勵姑自信於竒屯太史滯於周南惟知歎命子¶
牟瞻於魏闕但極馳心¶
　　　謝明堂禮畢宣賜表(熈寜四年九月)¶
<pb:KR4d0069_SBCK_005-23a>¶
臣某言臣今月十七日伏蒙聖恩特差右班殿直王¶
昌賜臣衣一襲金腰帶一條銀器一百五十兩絹一¶
百五十疋米&KR0727;羊酒等者太室精禋方集神明之貺¶
篳門増耀亦霑慶賜之優祗受以還兢營失措臣某¶
中謝伏惟皇帝陛下垂衣致治盡志奉先率循三歳¶
之舊章時舉季秋之大饗四方萬國執玉帛以盈庭¶
羣卿百司㓗豆籩而恭事而臣以衰殘之病質荷寛¶
假之深仁方居畎畒以偷安莫覩朝廷之盛禮璽書¶
賜召不遑祗命而趨使指就臨特&KR0013;匪頒之寵此蓋¶
伏遇皇帝陛下容之大度推以至慈念簮履之雖微¶
<pb:KR4d0069_SBCK_005-23b>¶
猶爲於舊物閔桑榆之向暮俾慰其餘生惟嗟犬馬¶
之巳疲莫報乾坤之大施¶
　　代作三首(續添)¶
　　　代進奉承天節絹狀¶
右臣伏以重熈纂歴載誕啓辰正宁陳儀允昭於嘉¶
㑹庻&KR0022;修貢咸効於駿奔前件絹三壤所冝九賦攸¶
出備諸宰旅實纎篚以非工竊比野人得美芹而是¶
獻䖍誠斯至欣頌咸同¶
　　　代進奉土貢狀¶
右臣伏以百嘉咸茂允賴聖功九貢所儀備存方志¶
<pb:KR4d0069_SBCK_005-24a>¶
前件物出於繭稅載厥仙經䟽宻有程甘馨可采以¶
時述職庻六尚之攸資向日傾誠保億齡而是祝干¶
浼宸造臣無任¶
　　　代薛仲孺乞御篆神道碑狀¶
右臣輙𤁋哀懇上干睿聽人子之志蓋急於顯親天¶
心至仁仰冀於從欲伏念臣先臣奎早以孤直遭逢¶
盛明自結主知叅預國政讜言忠節著在朝延遺徳¶
餘芳冝刻金石伏見兩府舊臣之家所立神道碑多¶
蒙聖恩賜以御書名額臣今欲於先臣墓隧刻立碑¶
名欲望聖&KR0268;特賜御篆神道碑額所冀神翰之光照¶
<pb:KR4d0069_SBCK_005-24b>¶
臨幽壤不獨榮其後嗣實以勸於事君謹具狀陳乞¶
以聞¶
表奏書啓四六集卷第五¶
辭免青州第三劄子縁臣(此上一/有蓋字)¶
謝賜漢書表皆眊(一作/昬眊)¶
乞壽州第一劄子憐憫(一作/矜憫)¶
第二劄子恩詔(一作/明詔)欲求(一作/欲乞)¶
謝擅止散青苗錢放罪表三聖(一作/三朝)¶
辤宣徽使第二劄子衰病(一作/衰疾)¶
<pb:KR4d0069_SBCK_005-25a>¶
蔡州乞致仕第一表常制(一作/常典)悃愊(一作/懇悃)嚮由(一作/曩由)¶
永繄(一作/永依)¶
第二表曲加(一作/曲煩)砧鑕(鑕一/作質)¶
第二劄子言意重&KR0232;(一作言/重意&KR0232;)¶
謝免明堂陪位表在外(一作/在位)¶
代薛仲孺乞御篆神道碑狀碑名(名一/作銘)¶
<pb:KR4d0069_SBCK_005-25b>¶
#+PROPERTY: JUAN 5
#+PROPERTY: FILE SB04n0372-005歐阳文忠公文集附錄-卷第五.
<pb:KR4d0069_SBCK_005-1a>¶
附録卷第五¶
　　　事迹　發等&KR0274;¶
先公爲人天性剛勁而器度恢廓宏大中心坦然未¶
甞有所屑屑於事事不輕發而義有可爲則雖禍患¶
在前直往不顧以此或至困逐及復振起終莫能掩¶
而公亦正身特立不少屈奪四五十年之間氣𧰼偉¶
然蓋天下而以文章道徳爲一世學者宗師故歷事¶
三聖常&KR0013;眷𠋣遂託以天下安危之計而公亦以身¶
許國進退出處士人以爲輕重至於接人待物樂易¶
明白無有機慮與所疑忌與人言抗聲極談徑直明¶
<pb:KR4d0069_SBCK_005-1b>¶
辨人人以爲&KR0271;口可見心腑至於貴顯終始如一不¶
見大官貴人事位貌之體一切出於誠心直道無所¶
矜飾見者莫不愛服而天資勁正髙逺無纎毫世俗¶
之氣常人亦自不能與之合也平生學之所得以至¶
文章事業皆明識所及性所自得不勞而至無所勉¶
強而衆人學之者終莫能及其於經術務明其大本¶
而本於情性其所發明簡易明白其論詩曰察其美¶
刺知其善惡以爲勸戒所謂聖人之志者本也因其¶
失傳而妄自爲之說者經師之末也今夫學者得其¶
本而通其末斯盡善矣得其本而不通其末闕其所¶
<pb:KR4d0069_SBCK_005-2a>¶
疑可也又云今夫學者知前事之善惡知詩人之美¶
刺知聖人之勸戒是謂知學之本而得其要其學足¶
矣又何求焉公於經術去取如此以至先儒注䟽有¶
所不通務在勇斷不惑平生所辨明十數事皆前世¶
人不以爲非未有說者(如五帝不必皆出於黃帝春/秋趙盾弑君非趙穿許世子)¶
(非不甞藥武王之十有一年非受命之年數及力破/漢儒災異五行之說正統論破以秦爲偽閏或以功)¶
(徳或以國地不相臣屬則必推一姓以爲主之說以/爲正者正天下之不正統者統一天下之不一至于)¶
(各據地而&KR0091;帝正朔不相加則爲絶統惟合天下於/一者爲正統統或絶或續而正統之說遂定焉)¶
然亦不茍務立異於諸儒甞曰先儒於經不能無失¶
而所得巳多矣正其失可也力詆之不可也盡其說¶
<pb:KR4d0069_SBCK_005-2b>¶
而理有不通然後得以論正予非好爲異論也其於¶
詩易多所發明爲詩本義所改正百餘篇其餘則曰¶
毛鄭之說是矣復何云乎其公心通論如此¶
先公四歳而孤家貧無資太夫人以荻畫地教以書¶
字多誦古人篇章使學爲詩及其稍長而家無書讀¶
就閭里士人家借而讀之或因而抄録抄録未畢而¶
已能誦其書以至晝夜忘寢食惟讀書是務自㓜所¶
作詩賦文字下筆已如成人兵部府君閱之謂韓國¶
太夫人曰嫂無以家貧子㓜爲念此竒兒也不惟起¶
家以大吾門他日必名重當世及舉進士時學者方¶
<pb:KR4d0069_SBCK_005-3a>¶
爲四六號時文公巳獨歩其間天聖七年&KR0024;國子監¶
生是秋取解明年南省試皆爲第一人由是名重當¶
世及景祐中在西京與尹公洙偕爲古文已而有詔¶
戒天下學者盡爲古文獨公古文既行遂擅天下四¶
十年間天下以爲模範一言之出學者競相傳道不¶
日之間流布逺近外至夷狄莫不仰服後進之士爭¶
爲門生求受教誨當世皆以爲自兩漢後五六百年¶
有韓退之退之之後又數百年而公繼出自李翶柳¶
宗元之徒皆不足比然公之文備盡衆體變化開闔¶
因物命意各極其工或過退之如醉翁亭記真州東¶
<pb:KR4d0069_SBCK_005-3b>¶
園記創意立法前世未有其體作尹公洙誌文以爲¶
尹公文簡而有法取其意而爲之即得其體石先生¶
介墓誌不多假事迹但述其平生志意所存與其大¶
節氣槩讀之如見其人作集古録叙今王丞相以謂¶
讀之可辟瘧&KR0017;¶
先公既奉勑撰唐書紀志表又自撰五代史七十四¶
卷其作本紀用春秋之法雖司馬遷班固皆不及也¶
其於唐書禮樂志發明禮樂之本言前世治出於一¶
而後世禮樂爲空名五行志不書事應悉破漢儒災¶
異附㑹之說皆出前人之所未至其於五代史尤所¶
<pb:KR4d0069_SBCK_005-4a>¶
留心襃貶善惡爲法精宻發論必以嗚呼曰此亂世¶
之書也其論曰昔孔子作春秋因亂世而立治法余¶
述本紀以治法而正亂君此其志也書成減舊史之¶
半而事迹添數倍文省而事備其所辨正前史之失¶
甚多嘉祐中今致政侍郎范公等列言于朝請取以¶
備正史公辭以未成熈寧中有㫖取以進御(按神宗/實録熈)¶
(寧五年八月丁亥詔潁州令/歐陽某家上某所撰五代史)¶
先公筆札精勁雄偉自爲一家當世士大夫有得數¶
十字皆蔵以爲寳而未甞爲人書石¶
先公平生以奨進賢材爲巳任一時賢士大夫雖潜¶
<pb:KR4d0069_SBCK_005-4b>¶
晦不爲人知者知之無不&KR0091;譽薦舉極力而後已既¶
爲當世宗師凡後進之士公甞所&KR0091;者遂爲名人時¶
(一作/士)人皆以得公一言爲重而公推&KR0045;誘進不倦至¶
於有一長者識與不識皆隨其所長而稱之至今當¶
世顯貴知名者公所稱薦爲多今湖州孫正言&KR0116;爲¶
合淝主簿未與公相識郡守怒之欲捃拾以罪時胡¶
侍講在太學以屬公公爲作手書與其寮佐令保全¶
之遂𫉬免福州處士陳烈素不與公相識公聞其名¶
知其行義屢薦於朝乞賜召用朝廷即召烈爲國子¶
監直講¶
<pb:KR4d0069_SBCK_005-5a>¶
先公甞言平生爲學所得惟平心無怨惡爲難故於¶
事未甞挾&KR0059;喜怒以爲意雖仇讎之人甞出死力擠¶
䧟公者它日遇之中心蕩然無纎芥不足之意甞曰¶
孔子言以直報怨夫直者是之爲是非之爲非是非¶
付之至公則是亦不報也¶
先公初貶滁州蓋錢明逸輩爲之自外還朝遇明逸¶
於京師屢同飲宴不以爲嫌其後公在中書明逸罷¶
秦州歸復用爲翰林學士近日小人&KR0253;之竒妄興大¶
謗及公移青州其兄之儀知臨淄縣爲二司所不喜¶
力欲壞之亦以託公公察其實無它力保全之¶
<pb:KR4d0069_SBCK_005-5b>¶
先公平生文章擅天下未甞以矜人而樂成人之美¶
不掩其所長詩筆不下梅聖俞而甞推之自謂不及¶
然識者或謂過之初奉勑撰唐書專成紀志表而列¶
傳則宋公(祁)所撰朝廷恐其體不一詔公看詳令刪¶
爲一體公雖受命退而曰宋公於我爲前輩且人所¶
見不同豈可悉如巳意於是一無所易書成奏御舊¶
制惟列官最髙者一人公官髙當書公曰宋公於傳¶
功深而日乆豈可掩其名奪其功於是紀志表書公¶
名而列傳書宋公宋丞相庠聞之歎曰自古文人好¶
相凌掩此事前所未有也¶
<pb:KR4d0069_SBCK_005-6a>¶
先公篤於交友恤人之孤梅聖俞家素貧既卒公醵¶
於諸公得錢數百千置義田以恤其家且乞録其子¶
增尹龍圖洙巳卒公乞録其子構孫先生復有尊王¶
發㣲十五卷有㫖進内未畢而卒公乞令其家録進¶
而推恩其子大年尹構孫大年梅增皆蒙録用以官¶
天聖初胥公在漢陽先公時年二十餘以所爲文謁¶
之胥公一見竒之曰子當有名於天下因館于門下¶
與公偕入京師及公登第乃以女妻之¶
王文康公知西京先公爲留守推官一日當都㕔勘¶
事有一兵士自役所逃歸文康問公曰勘兵士何謂¶
<pb:KR4d0069_SBCK_005-6b>¶
未斷公曰合送本處行遣文康曰似此某作官處斷¶
過甚多推官新作官不湏疑公曰若相公直斷雖斬¶
亦可有司則不敢奉行一夜文康夜召問軍人未斷¶
否公曰未文康曰㡬至誤事明日遂送所屬處¶
先公在河南以文學負當世之名前後留守皆名公¶
好賢莫不傾身禮接王文康自西京召歸謂公曰今¶
來有例合舉館職當奉舉遂用王文康公薦自西京¶
留守推官召試¶
范文正公以言事忤大臣貶知饒州先公一日遇司¶
諫髙若訥於余裏公家若訥非短范公以爲冝貶公¶
<pb:KR4d0069_SBCK_005-7a>¶
歸遂爲書與之辯且責若訥(二字一/作其)不能論列若訥¶
繳進其書遂坐貶爲夷陵令既而余襄公尹公洙亦¶
連坐被貶蔡公爲四賢詩述其事天下傳之¶
先公既坐范公逺貶數年復得滑州職官會范公復¶
起經略陜西辟公掌牋奏朝廷從之時天下乆無事¶
一旦西邊用兵士之負材能者皆欲因時有所施爲¶
而范公以天下重名好賢下士故士之樂從者衆公¶
獨歎曰吾初論范公事豈以爲巳利哉同其退不同¶
其進可也遂辭不往其於進退不苟如此以至致位¶
二府惟以忠義自得主知未甞有所因縁憑藉¶
<pb:KR4d0069_SBCK_005-7b>¶
先公在館中遇西邉用兵天下多事詣闕上書爲三¶
䇿以料賊情及指陳天下利害甚衆既而有詔百官¶
許上封章言事公上䟽言三弊五事力陳當時之患¶
仁宗增諌官爲四員先公與蔡公襄余襄公靖今致¶
政王尚書素同時選用是時陜西用兵巳乆京東西¶
盜賊群起内外多事仁宗既進退大臣遂欲改更闕¶
失方急於求治公遇事感激知無不言范文正公杜¶
正獻公今司徒韓魏公冨鄭公四人同時登用公屢¶
請召對訪問責以所爲既而仁宗䧏手詔出六條以¶
責諸公各亦有所陳述公言諸公所陳冝力主張勿¶
<pb:KR4d0069_SBCK_005-8a>¶
爲羣言所奪而王文安公爲三司使有爲無名詩中¶
之者公請嚴禁止之以絶小人流言揺動朝政之漸¶
勑出官爵購捕其人時上欲改更朝政小人不便故¶
造作語言動揺及勑牓出自此遂絶是後上遂下詔¶
勸農桑興學校改更庻事之弊¶
自范文正公之貶先公與余襄公等坐黨人&KR0013;逐朋¶
黨之&KR0003;遂起乆而不能解一時名士皆被目爲黨人¶
公在諫院爲朋黨論以獻羣言遂息大救當時之弊¶
時天下乆安上下失於因循一旦陜西用兵而羣賊¶
王倫張海等所在皆起先公請遣使者按察州縣朝¶
<pb:KR4d0069_SBCK_005-8b>¶
廷命諸路轉運使皆兼按察公言轉運使苟非其人¶
則按察遂爲空名復條陳按察六事於是兩府聚議¶
盡破常例不次用人(後來别因一劄/子中備言此事)其後州縣多所¶
升降内外百職振舉及杜待制杞爲京西轉運使與¶
御史蔡禀同治賊事公言杞可獨任無用禀杞果遂¶
平諸盜京西無事¶
時張温成方有寵人莫敢言因生皇女染綾羅八千¶
疋先公上言乞裁損其恩寵及其親戚恩澤太頻可¶
以減罷極陳女寵驕恣以至禍敗之戒¶
皇叔燕王薨議者以國用不足請待豐年而葬先公¶
<pb:KR4d0069_SBCK_005-9a>¶
乞減費而葬以爲不肯薄葬留之以待侈葬徒成王¶
之惡名使四夷聞天子皇叔薨無錢出葬遂輕中國¶
有㫖減節浮費而葬¶
澧州柿木成文有太平之道四字先公上言今四海¶
騷然未見太平之𧰼又曰太平之道者其意可推自¶
古帝王致太平皆有道得道則太平失道則危亂今¶
見其失未見其得願陛下憂勤萬務漸期致理其瑞¶
木乞不宣示于外¶
慶曆三年御試進士以應天以實不以文爲賦題公¶
爲擬試賦一道以進指陳當世闕失言甚切至¶
<pb:KR4d0069_SBCK_005-9b>¶
淮南轉運使吕紹寧到任便進羡餘錢十萬公乞拒¶
而不受以彰朝廷均恤外方防禦刻剥¶
前後所上章䟽百餘其間斥去姦邢抑絶徼倖以謂¶
任人不可疑節制不可不一當推恩信以懷不服其¶
事徃徃施行¶
先公以諫官除知制誥故事知制誥當先試有㫖更¶
不召試有國以來不試而受者惟楊文公陳文惠公¶
與公三人公既典制誥&KR0057;務敦大體初作勸農勑既¶
出天下翕然人人傳誦王言之體逺復前古¶
陜西兵役之後河東困弊粮草闕少又有言者請廢¶
<pb:KR4d0069_SBCK_005-10a>¶
麟州或請移於合河津或請廢五寨朝廷命先公視¶
其利害及察訪一路官吏能否擘劃經乆利害及計¶
置粮草公爲四議以較麟州利害請移兵就食於河¶
濵(一作/次)清塞堡緩急不失應援而平時可省餽運麟¶
州遂不廢又建言忻代岢嵐大山四州軍&KR0403;邊有禁¶
地棄而不耕人户&KR0059;糴北界斛斗入中以爲邊儲今¶
若耕之毎年可得三二百萬石以實邊朝廷從之此¶
兩事至今大爲河東之利¶
自西事後河東賦歛重而民貧道路嗟怨先公奏罷¶
十事以寛民力(文字見河東奏事謂乞/罷和糴米三司銀之𩔖)¶
<pb:KR4d0069_SBCK_005-10b>¶
先公自河東還㑹保州兵叛遂出爲河北都轉運使¶
别得不下司劄子云河北冝選有文武材識轉運使¶
二員宻授經略之任使其熟圖利害豫爲禦備¶
保州既降總管李昭亮&KR0059;取叛兵妻女通判馮博文¶
等亦徃徃効之先公發博文罪置獄推劾昭亮恐懼¶
立令送出¶
自保州事後河北兵驕少不如意即謀結集處處有¶
之上下務在姑息先公屢乞主張將帥每事鎮重以¶
遏士心河北卒無事¶
保州叛兵既降其脅從者二千餘人分𨽻河北諸州¶
<pb:KR4d0069_SBCK_005-11a>¶
冨鄭公爲宣撫使恐其復生變欲委諸州同日誅之¶
方作文書㑹先公權知鎭府遇冨公於内黃冨公夜¶
半屏人宻以告公公曰禍莫大於殺降昨保州叛卒¶
朝廷許以不死招之今已戮之矣此二千人本以脅¶
從故得不死柰何一旦無辜就戮且無朝㫖若諸郡¶
不肯從命事既參差則必生事是趣其爲亂也且某¶
至鎭州必不從命冨鄭公遂止¶
先公在河北既被朝廷委任之重悉力經營凡一路¶
官吏能否山川地里財産所出兵粮器械教閱陣法¶
一一别爲圖籍盡四路之事如在目前或問公曰公¶
<pb:KR4d0069_SBCK_005-11b>¶
以文章儒學名天下而治此俗吏之事乎公曰吏之¶
不職吾所愧也繫民休戚其敢忽乎奏置御河催綱¶
司通致糧運以省入中之數置都作院於磁相二州¶
以省諸州兵器之費既究見河北利害本末(一無此/二字)¶
乃一一條列遍貽書於執政將大爲經畫未盡行而¶
公罷去¶
慶曆初仁宗既復四諌之職(一有而/舉二字)拔英俊賢能材¶
徳之士並進于朝公負天下之望而居其職仁宗寵¶
異之意獨絶衆人甞因奏事論及當世人材仁宗不¶
&KR0116;謂公曰如歐陽某何處得來公乃盡心悉力思所¶
<pb:KR4d0069_SBCK_005-12a>¶
&KR0024;報遇事不避以至犯忤權貴排擊姦佞怨怒隨至¶
常欲大用而未果是時中外多事仁宗意以謂艱難¶
之際非公不足以辦事故自諫官奉使河東委以一¶
路之利害及保州事作河北轉運使張昷之得罪公¶
自河東還未數月復出爲河北轉運使及陛辭之日¶
仁宗靣諭曰不乆當還無爲乆居計有事但言來無¶
以中外爲限公對曰在京師所言尚以風聞或恐失¶
實況於在(一作/在於)外仁宗曰有所聞但言來行與不行¶
則在此及至河北百事振舉小人忌公恐大用而又¶
杜范韓冨同時罷黜小人彚進公上䟽極言四人忠¶
<pb:KR4d0069_SBCK_005-12b>¶
實可用而無過辨明小人誣罔之言請加任用於是¶
群小益懼相與造爲謗辭及詔獄之起窮究無狀仁¶
宗亦悟止奪職知滁州¶
南京素號要會賔客徃來無虚日一失迎候則議論¶
鋒(一作/群)起先公在南京雖貴臣權要過者待之如一¶
由是造爲語言逹於朝廷時陳丞相升之安撫京東¶
因令審察是非陳公隂訪之民間得俚語謂公爲照¶
天蠟燭還而奏之上方欲召用而公丁太夫人憂¶
先公初服除還朝惟除本官龍圖閣直學士而無主¶
判入見日仁宗惻然怪公𩯭髪之白問公在外幾年¶
<pb:KR4d0069_SBCK_005-13a>¶
今年㡬何恩意其至公求&KR0024;外仁宗曰此中見人多¶
矣爲小官時則有肯盡言名位已髙則多顧藉如卿¶
且未要去明日以責大臣即以公判流内銓是時小¶
人忌公且見進用僞爲公乞澄汰内臣劄子傳布中¶
外内臣人人切齒判銓六日楊永徳以差船及引見¶
胡宗堯事中公出知同州而外議紛紜論救者衆上¶
亦開悟適會劉公沆有劄子乞催宋公祁結絶唐書¶
上曰莫不湏宋祁否劉公曰别未有人上曰歐陽某¶
知同州臣寮巳有文字請留劉公曰乞自陛下宣諭¶
明日朝辭上殿上曰休去同州且修唐書既而曽魯¶
<pb:KR4d0069_SBCK_005-13b>¶
公自翰林學士換侍讀學士知鄭州劉公奏歐陽某¶
見未有主判處乞替曽某判三班院上曰翰林學士¶
有人未劉公曰見商量上曰歐陽某不止一好差遣¶
亦好一翰林學士便可替曽某遂入翰林爲史官判¶
三班院上甞靣問公以唐學士院鈴索故事將議臨¶
幸其於眷待之意甚厚¶
先公在侍從八年知無不言屢建議多見施行自初¶
還朝唐公介與諸公方居言職所言乆之未見聴納¶
公上䟽言人君拒諫之失請採聴言者其後上遂用¶
諫官言進退宰相(用唐介等䟽/罷陳執中)¶
<pb:KR4d0069_SBCK_005-14a>¶
時議者方以河患爲意陳恭公在相位欲塞商胡開¶
橫壠回大河於故道先公上䟽言其不可未㡬恭公¶
罷去新宰相復用李仲昌議欲&KR0271;六塔全回河流公¶
兩上䟽爭之不聴河纔成而決濵◍徳愽數千里大¶
被其害仲昌等議者流&KR0481;逺方卒如公議¶
至和二年先公奉使契丹契丹使其貴臣陳留郡王¶
宗愿惕𨼆大王宗熈北宰相蕭知足尚父中書令晉¶
王蕭孝友來押宴曰此非常例以卿名重宗愿宗熈¶
並契丹皇叔北宰相蕃官中最髙者尚父中書令晉¶
王是太皇太后弟送伴使耶律元寧言自來不曽如¶
<pb:KR4d0069_SBCK_005-14b>¶
此一併差近上親貴大臣押宴¶
嘉祐初狄武襄公爲樞宻使狄自破蠻賊之後方振¶
威名而是時仁宗不豫乆之初康復而狄得士心京¶
師訛言詾詾先公因水災言武臣典機宻得士心而¶
訛言可畏非國之便請且出之於外以保全之未乆¶
狄終以流言不巳罷知陳州¶
嘉祐中復用賈魏公爲樞宻使先公言其爲人好爲¶
隂謀陷害良士小人朋附樂爲其用前任相位累害¶
善人所以聞其再來望風畏恐乞早罷還之舊鎭其¶
命遂止¶
<pb:KR4d0069_SBCK_005-15a>¶
　先公在翰林甞草春帖子詞一日仁宗因閑行舉首¶
　見御閤帖子讀而愛之問何人作左右以公對即悉¶
　取皇后夫人諸閤中者閱之見其篇篇有意歎曰舉¶
　筆不忘規諌真侍從之臣也自是毎學士院進入文¶
　書必問何人當直若公所作必索文書自覽(先公每/述仁宗)¶
(恩遇多言此事云内官梁寔爲先公&KR0003;春帖子詞有/云陽進升君子隂消退小人聖君南靣治布政法新)¶
(春至今士大夫盡能誦之及温成皇后閤帖/子云聖君念舊憐遺族常使無權保厥家)¶
　仁宗嘉祐中先公在翰林冨鄭公在中書胡侍講在¶
　太學包孝肅公爲中丞士大夫相語曰冨公真宰相¶
　呼先公字曰真翰林學士胡先生真先生包公真中¶
<pb:KR4d0069_SBCK_005-15b>¶
丞時人謂四真¶
嘉祐二年先公知貢舉時學者爲文以新竒相尚文¶
體大壞(僻澀如狼子豹孫林林逐逐之語怪誕如周/公伻圖禹操畚鍤傅說負版築來築太平之)¶
(基之/說)公深革其弊一時以怪僻知名在髙等者黜落¶
㡬盡二蘇出於西川人無知者一旦抜在髙等牓出¶
士人紛然驚怒怨謗其後稍稍信服而五六年間文¶
格遂變而復古公之力也¶
先公知開封府承包孝肅公之後包公以威嚴爲治¶
名震京師而公爲治循理不事風采或謂公曰前政¶
威名震動都下真得古京兆尹之風采公未有動人¶
<pb:KR4d0069_SBCK_005-16a>¶
者柰何公曰人材性各有短長豈可捨已所長勉強¶
其所短以徇俗求譽但當盡我所爲不能則止既而¶
都下事無不治¶
開封府既多近戚寵貴干令犯禁而復求以内䧏苟¶
免先公既授命屢有其事即上奏論列乞人後求内¶
降以免罪者更加本罪二等内臣梁舉直&KR0059;役官兵¶
付開封府取勘既而内䧏放罪凡三次内降公終執¶
而不行¶
嘉祐三年閏十二月亰師大雪民凍餒而死者十七¶
八明年上元有司以常例張燈先公奏請罷之¶
<pb:KR4d0069_SBCK_005-16b>¶
故事國史皆在史院近制皆進入内自是毎日曆成¶
亦入内而有司惟守空司先公請録本付外遂如公¶
言今史院之有國史自(一作/由)公請也¶
先公在宻院與今侍中曽魯公悉力振舉紀綱革去¶
宿弊大考天下兵數及三路屯戍多少地里逺近更¶
爲圖籍之法邊防乆闕屯守者大加蒐&KR0024;數月之間¶
機務浸理¶
臺諫官唐公介王公陶范公師道吕公景初皆以言¶
事&KR0013;逐先公言四人剛王敢言蹤跡有本末冝早賜¶
牽復其後四人遂復進用¶
<pb:KR4d0069_SBCK_005-17a>¶
先公在侍從因嘉祐水災凡再上䟽請選立皇子以¶
固天下根本言甚激切及在政府遂與諸公恊定大¶
議而英宗力辭宗正之命堅卧乆之諸公同議不若¶
遂正皇子之名奏事仁宗前顧問之際公獨進曰宗¶
室自來不領職事今外人忽見有此除授皆知陛下¶
將以爲子不若遂正其名蓋判宗正寺降誥勑得以¶
不授今立爲皇子只煩陛下命學士作一詔書告天¶
下事即定矣仁宗以爲然大計遂定及英宗初年未¶
親政事慈聖垂簾危疑之際公與諸公徃來兩宫鎮¶
撫内外而公之危言宻議忠力爲多以至英宗親御¶
<pb:KR4d0069_SBCK_005-17b>¶
萬機内外睦然¶
先公天性勁正不顧仇怨雖以此屢被讒謗至於貶¶
逐及居大位毅然不少顧惜&KR0057;務直道而行橫身當¶
事不恤浮議是時今司徒韓魏公當國每諸公聚議¶
事有未可公未甞不力爭而韓公亦欣然忌懷以此¶
與公相知益深或奏事上前衆議未合公亦往返折¶
難無所顧避甞一日獨對英宗靣諭公曰參政(英宗/於先)¶
(朝大臣多不以/名呼而以官&KR0091;)性直不避衆怨每見奏事與二相公¶
有所異同便相折難其語更無回避亦聞臺諫論事¶
往往靣折其短若似奏事時語可知人皆不喜也冝¶
<pb:KR4d0069_SBCK_005-18a>¶
　少戒此而公又務抑絶僥倖有以事干公者或不可¶
　行靣爲其人分别可否曰此事必不可行以此人多¶
　怨謗而公安然未甞少䘏甞稱故相王沂公之言曰¶
　恩欲歸已怨使誰當每亦曰貧賤常思冨貴冨貴必¶
　&KR0130;危機此古人之所歎也惟不思而得既得不患失¶
　之者其庻幾乎及濮園議起非公所獨專朝廷亦未¶
　有定議而言者妄以非禮之說指公爲王議公亦不¶
　與之較其後小人彭思永蔣之竒等造爲無根之飛¶
　語欲以危公自人主而下朝廷名臣巨公天下有識¶
　之士皆知因公亮直不𨼆得怨於小人故上連䧏手¶
<pb:KR4d0069_SBCK_005-18b>¶
　詔詰問思永之竒二人引服誣罔悉皆貶逐¶
　自嘉祐以後朝廷務惜名器而進人之路稍狹先公¶
　屢建言館閣育材之地冝盛其選以廣賢路遂令兩¶
　府人各舉五人其後中選者十人¶
　甞因僧官闕人内臣陳承禮以寳相院僧慶輔爲請¶
　内䧏從之舊有著令僧官必試而&KR0024;諸公相與執奏¶
　其事先公進言曰&KR0024;一僧官至爲小事但内降衝改¶
　著令内臣干撓朝政不可啓其端且宦女近習前世¶
　常患難於防制乞絶之於漸英宗即欣然嘉納¶
　契丹降人韓臯謨者自言太叔使來言太叔謀取其¶
<pb:KR4d0069_SBCK_005-19a>¶
國乞中國出兵爲應二府會議其事時有意主之者¶
將議從之先公爭曰中國待夷狄冝以信義爲本柰¶
何欲助其叛亂使事不成得以爲辭主議者大𥬇曰¶
迂儒迂儒公力爭之不巳遂止既而虜中太叔舉事¶
不成而死¶
初樞宻使闕人先公以次當拜時英宗未親政事二¶
府宻議不以告公一日待漏院中公見二相耳語知¶
其所爲問曰得非宻院闕人而某當次&KR0024;乎二公曰¶
然公曰此大不可今天子不親政而母后垂簾事之¶
得失人皆謂吾輩爲之耳今如此則是大臣二三人¶
<pb:KR4d0069_SBCK_005-19b>¶
相&KR0024;置耳何以鎮服天下二公大然公言遂止及今¶
致政張太師罷樞宻使英宗復用公公力辭不拜¶
京師百司所行兵民官吏財用之𩔖皆無總數中書¶
一有行移則下有司纂集先公因暇日盡以中書所¶
當知者集爲總目一日上有所問宰相以總目爲對¶
公以祀假家居上遣中貴人就中書閤子取而閱之¶
先公平生連典大郡務以鎭静爲本不求聲譽治存¶
大體而施設各有條理綱目不亂非盜賊大獄不過¶
终(一作/數)日吏人不得留滯爲姦如&KR0045;州南京青州皆¶
大郡多事公至數日事十減五六既乆官宇閴然甞¶
<pb:KR4d0069_SBCK_005-20a>¶
曰以縱爲寛以略爲簡則事㢮廢而民受弊吾所謂¶
寛者不爲苛急簡者去其繁碎爾故所至不見治迹¶
而民安其不擾既去至今追思不巳今滁&KR0045;二州皆¶
有生祠而公天性仁恕斷獄常務從寛甞云漢法惟¶
殺人者死後世死刑多矣故凡死罪非巳殺人而法¶
可出入者皆全活之曰此吾先君之志也其在河北¶
一議活二千人之命及晚年在京東奏寛沙門島刑¶
名設法減其人數賴以𫉬全者甚衆(沙門島罪人寨/主舊敢專殺故)¶
(數不多而易制馬黙知登州務全人命舉察甚嚴稍/優䘏罪人罪人既多而又不畏本寨漸恣横難制京)¶
(東議者大患之有司之意多欲許令依舊一面處置/公以爲朝廷既貸其命豈可非理殺之奏請將編勑)¶
<pb:KR4d0069_SBCK_005-20b>¶
(州/名合配沙門島而情稍輕者只配逺惡州軍見/在島多年情輕者放還遂以無事而人亦獲全)¶
先公初有太原之命令赴闕朝見中外之望皆謂朝¶
廷方虛相位以待公公六上章堅辭不拜而請知蔡¶
州天下莫不歎公之髙節¶
先公在亳年纔六十一已六上章乞致仕而上方眷¶
留未聴及在蔡勤請益堅遂如素志公既氣貌康強¶
而年未及禮制一旦勇退近古數百年所未嘗有天¶
下士大夫仰望驚嘆公雖退居于家士論猶望以爲¶
輕重¶
先公平生以直道見忌於群小再&KR0013;貶逐而未甞以¶
<pb:KR4d0069_SBCK_005-21a>¶
介意初在峽州作至喜亭及自河北以小人無名之¶
謗䧏知滁州治州南山泉爲幽谷泉作亭於瑯琊山¶
自號醉翁及晚年又自號六一居士曰吾集古録一¶
千卷蔵書一萬卷有琴一張有棊一局而常置酒一¶
壷吾老於其間是爲六一自爲傳以刻石¶
先公平生於物少所嗜好雖異物竒玩不甚愛惜獨¶
好收蓄古文圖書集三代以來金石銘刻爲一千卷¶
以校正史傳百家訛繆之&KR0003;爲多蔵書一萬卷雖至¶
晚年暇日惟讀書未甞釋卷¶
先公平生著述易童子問三卷詩本義十四卷五代¶
<pb:KR4d0069_SBCK_005-21b>¶
史七十四卷居士集五十卷歸榮集一卷外制集三¶
卷内制集八卷奏議集十八卷四六集七卷集古録¶
䟦尾十卷雜著述十九卷諸子集以爲家書總目八¶
卷其遺逸不録者尚數百篇别爲編集而未及成又¶
奉勑撰唐書紀十卷志五十卷表十五卷在館職日¶
與同時諸公共撰崇文總目祖宗故事¶
附録卷第五¶
<pb:KR4d0069_SBCK_005-22a>¶
記神清洞¶
　　　逰嵩山&KR0009;梅殿丞書(明道元/年九月)謝舎人絳¶
聖俞足下近有使者東來付僕詔書并御祝封香遣¶
告嵩嶽太常移文合用讀祝捧幣二員府以歐陽永¶
叔楊子聦分攝會尹師魯王㡬道至自緱氏因思早¶
時約聖俞有太室中峯之行聖俞中春時遂徃僕爲¶
人間事所窘未皇也今幸其便又二三子可以爲山¶
水游侣然亟與之議皆喜見顔色不戒而赴十二日¶
晝漏未盡十刻出建春門宿十八里河翌日過緱氏¶
閱逰嵩詩碑碑甚大字而未&KR1186;上緱嶺㝷子晉祠陟¶
<pb:KR4d0069_SBCK_005-22b>¶
轘轅道入登封出北門齋于廟中是夕寢既興吏白¶
五皷有司請朝服行事事巳謁新治宫拜真宗御容¶
稍即山麓至峻極中院始改冠服却車徒從者不過¶
十數人輕齎遂行是時秋清日隂天未甚寒晚花幽¶
草虧蔽巖壁正當人力清壯之際加有朋簮談燕之¶
適升髙躡險氣豪心果遇盤石過大樹必休其上下¶
酌酒飲茗傲然者乆之道徑差平則𦝫輿以行嶃崪¶
斗甚則芒蹻以進窺玉女䆫搗衣石石誠異䆫則亡¶
有迤邐至八仙壇憩三醉石徧視墨迹不復存矣考¶
乎三君所賦亦名過其實午&KR0628;方抵峻極上院師魯¶
<pb:KR4d0069_SBCK_005-23a>¶
體最溢最先到永叔最少最疲於是浣漱食飲從容¶
間躋封禪壇下瞰羣峰乃向所跂而望之謂非揷翼¶
不可到者皆培塿焉邑居樓觀人物之夥視若蟻壤¶
世所謂仙人者僕未知其有無果有則人世不得不¶
爲其輕蔑矣武后封祀碑故存自號大周當時名賢¶
皆■姓名于碑隂不虞後代之譏其不典也碑之空¶
無字處覩聖俞記樂理國而下四人同道鑱刻&KR0057;精¶
僕意古帝王祀天神紀功徳于此當時尊美甚盛後¶
之君子不必廢之壞之也又尋韓文公所謂石室者¶
因詣盡東峰頂既而與諸君議欲見誦法華經汪僧¶
<pb:KR4d0069_SBCK_005-23b>¶
永叔進以爲不可且言聖俞往時甞云斯人之鄙恐¶
不足損大雅一顧僕強諸君往焉自峻極東南縁險¶
而徑下三四里法華者栖石室中形貌土木也飲食¶
猿鳥也叩厥真㫖則軟語善答神色睟正法道諦實¶
至論多矣不可具道所切當云古之人念念在定慧¶
何由雜今之人念念在散亂何由定師魯永叔扶道¶
貶異最爲辯士不&KR0116;心醉色怍欽歎忘返共恨聖俞¶
聞繆而䘮真甚矣是夕宿頂上㑹㡬望天無纎翳萬¶
里在目子聦疑去月差近令人浩然絶世間慮盤桓¶
三清露下直&KR0116;冷透骨髪羸體將不堪可方即舎張¶
<pb:KR4d0069_SBCK_005-24a>¶
　燭具豐饌醇醴五人者相與岸幘禠帶環坐滿引賦¶
　詩談道間以謔劇然不知形骸之累利欲之萌爲何¶
　物也夜分少就枕以息明日訪歸路歩&KR0130;無苦昔鼯¶
　䑕窮伎能上而不能下豈近此乎午間至中院邑大¶
　夫來逆其禮益謹申刻出登封西門道潁陽宿金店¶
　十六日晨發據鞍縱望太室猶在後雖曲南西則但¶
　見少室若夫觀少室之美非繇兹路則不能盡諸邑¶
　人謂之冠子山正得其狀自是行七十里出穎陽北¶
　門訪石堂山紫雲洞即邢和璞著書之所山徑極嶮¶
　捫蘿而上者七八里上有大洞䕃數畆水泉出焉乆¶
<pb:KR4d0069_SBCK_005-24b>¶
爲道士所占爨煙熏燎又𡍼塓其内甚瀆靈真之境¶
巳戒邑宰稍營草屋於側徙而出之此間峰𫝑危絶¶
大抵相向如巧者爲之又峭壁有若四字云神清之¶
洞體法雄妙蓋薛老峰之比諸君疑古苔蘚自成文¶
又意造化者筆焉莫得究其本末問道士及近居之¶
民皆曰向無此異不知也少留數十刻會將雨而去¶
猶冒夜行二十五里宿吕氏店馬上粗若疲厭則有¶
師魯語怪永叔子聦歌俚調㡬道吹洞簫徃徃一𥬇¶
絶倒豈知道路之短長也十七日宿彭婆鎭遂縁伊¶
流陟香山上上方飲于八節灘上始自峻極中院末¶
<pb:KR4d0069_SBCK_005-25a>¶
及此凡題名于壁于石于樹間者蓋十有四處大凡¶
出東門極東而南之自長夏門入繞崧轘一匝四百¶
里可謂窮極勝覽切切未滿志者聖俞不與焉今既¶
還府恐相次便有塵事侵汨故急冩此奉報庻代一¶
昔之談不宣絳頓首¶
　　　希深惠書言與師魯永叔子聦㡬道逰嵩因¶
　　　誦而韻之　梅堯臣¶
聞君奉宸詔瑞祝&KR0323;靈岫山水聊得㳺志願庻可就¶
豈無朋從俱況此一一秀方蘄建春陌十刻殘晝漏¶
初經緱氏嶺古栢尚&KR0625;茂却過轘轅關巨石相撑鬭¶
<pb:KR4d0069_SBCK_005-25b>¶
夕齋禮神祠法衮&KR0013;藻繡畢事登山椒常服更短後¶
從者十數人輕齎不爲陋是時天清隂力氣勇奔驟¶
雲巖杳虧蔽花草蔵澗竇傍林有珍禽驚聒若避彀¶
盤石暫憩休泓泉助吞漱上窺玉女䆫漸絶非可構¶
下玩搗衣碪焜燿金紋透尹子體雄恢攀縁逾習狃¶
歐陽稱壯齡疲軟屢顛踣競歡相扶持芒屩資踐蹂¶
八仙存故壇三醉孰云謬鄙哉封祀碑數子昔鐫鏤¶
偶誌一時事&KR0154;虞來者詬絶頂瞰諸峰隘然輕宇宙¶
遥思謝塵煩欲知羣鳥獸韓公傳石室聞之固巳舊¶
當時興稍衰不暇苦尋究東崖暗壑中釋子持經呪¶
<pb:KR4d0069_SBCK_005-26a>¶
于今二十年飲食同猿狖君子聆法音充爾溢膚腠¶
甞期躡屐過吾儕色先偢(叶/韻)遂乖真諦言兹亦甘自¶
咎中頂會㡬望涼蟾皓如晝紛紛坐談謔草草具觴¶
豆清露濕巾裳誰人苦羸瘦便即忘形骸胡爲戀纓¶
綬或疑桂宫近斯語豈狂瞀歸來逰少室崷崪殊引¶
脰石室迢逓過探訪仍邂逅捫蘿上岑邃仙屋何廣¶
袤乳水出其間㳙㳙自成溜凡骨此熏蒸靈真安可¶
覯霞壁幾千尋四字侔篆籕咸意苔蘚文誠爲造化¶
授標之神清洞民俗未甞遘忽&KR0116;風雨𡨕無能乆瞻¶
扣怱怱遂宵征勝事皆可復俚歌縱喧譁怪說多駮¶
<pb:KR4d0069_SBCK_005-26b>¶
糅凌晨闕塞陽追賞顔匪厚窮極四百里寧憚疲左¶
右昨朝書報予聞甚醉醇酎所嗟滯逺方心焉倍如¶
疚¶
　　　又答梅聖俞書　前人¶
絳白前自嵩嶺回即致書左右本爲與足下不得同¶
此勝事諸君所共歎恨自入山至還府凡一登臨一¶
談話一食飲間必廣記而備言之欲使足下覽見本¶
末與夫文駕連襼之不若間可以助發一𥬇勤勤在¶
此爾及辱報反謂詫兹行而陋中春之逰疑足下遽¶
答使者視前書之未詳也雖諷閱鄭重然祕不示外¶
<pb:KR4d0069_SBCK_005-27a>¶
何則非諸君本意恐傳之而惑方欲道此以干聦明¶
而未敢也忽得五百言詩自始及末誦次逰觀之美¶
如指諸掌而又語重韻險亡有一字近浮靡而渉繆¶
異則知足下於雅頌爲深劉賔客有言人之神妙其¶
在於詩以明詩之難能於文筆百倍矣今足下以文¶
示人爲略以詩暁人爲精吾徒將不足㳺其藩況敢¶
與奥阼也歎感歎感不宣絳頓首(謝公諱絳字希深/時任尚書祠部員)¶
(外郎直集賢院/通判河南府)¶
　小說多載神清洞事公詩亦有鏁樓臺之句信無¶
　疑矣其詳則具謝希深與梅聖俞書中昔公自䟦¶
<pb:KR4d0069_SBCK_005-27b>¶
　集古録目序謂希深善評文章尹師魯辨論精博¶
　余每有所作伸紙疾讀便得余深意以示他人亦¶
　或有所稱皆非余所自得此叙之作惜無謝尹之¶
　知音然則公重希深豈減師魯又嘗銘其墓云制¶
　誥得西漢體又云以文知名今其集罕傳而二書¶
　偶得之英辭𩔖槀附載於此粗見希深之筆力抑¶
　公文集既備而使知音者偕傳焉是亦公之志也¶
<pb:KR4d0069_SBCK_005-28a>¶
　　編定校正¶
　　　紹熈二王¶
　　　　郡　人　孫謙益字彦撝¶
　　　紹熈三年¶
　　　　　承直郎前桂陽軍軍學教授丁朝佐字懷忠¶
　　　紹熈四年¶
　　　　　郡人　鄉　貢　進　士　曽三異字無疑¶
　　　紹熈五年¶
　　　　郡　人　登　仕　郎　胡柯字伯信¶
　　覆校¶
<pb:KR4d0069_SBCK_005-28b>¶
　　　慶元元年¶
　　　　州　縣　學　職　事　葛潨字徳源¶
　　　　　　　　　　　　　　　　　　王伯芻字駒甫¶
　　　　　　　　　　　　　　　　　　朱岑字山父¶
　　　　　　　　　　　　　　　　　　胡柄字謙甫¶
　　　慶元二年¶
　　　　郡人迪功郎新臨江軍清江縣主簿曽煥字文卿¶
　　　　郡　人　郷貢　進士　胡渙字季亨¶
　　　　郡　人　郷貢　進　士　劉贙字棠仲¶
　　　　郡　人　羅泌字長源¶
<pb:KR4d0069_SBCK_005-29a>¶
　歐陽文忠公集自汴京江浙閩蜀皆有之前軰甞¶
　言公作文揭之壁間朝夕改定今觀手冩秋聲賦¶
　凡數本劉原父手帖亦至再三而用字徃徃不同¶
　故别本&KR0057;多後世傳録既廣又或以意輕改殆至¶
　訛謬不可讀廬陵所刋抑又甚焉卷帙叢脞略無¶
　統紀私竊病之乆欲訂正而患寡陋未能也會郡¶
　人孫謙益老於儒學刻意斯文承直&KR0048;丁朝佐博¶
　覽群書&KR0057;長考證於是徧搜舊本傍采先賢文集¶
　與郷貢進士曽三異等互加編校起紹熈辛亥春¶
　迄慶元丙辰夏成一百五十三卷别爲附録五卷¶
<pb:KR4d0069_SBCK_005-29b>¶
　可繕冩模印惟居士集經公決擇篇目素定而後¶
　校衆本有增損其辭至百字者有移易後章爲前¶
　章者皆巳附注其下如正統論吉州學記瀧岡阡¶
　表又逈然不同則收寘外集自餘去取因革粗有¶
　據依或不必存而存之各爲之說列於卷末以釋¶
　後人之惑弟首尾浩博随得随刻歳月差互標注¶
　抵捂所不能免其視舊本則有間矣既以&KR0024;郷&KR0022;¶
　之闕亦使學者據舊鑒新思公所以増損移易則¶
　雖與公生不同時殆將如升堂避席親承指授或¶
　因是稍悟爲文之法此區區本意也六月已巳前¶
<pb:KR4d0069_SBCK_005-30a>¶
　　進士周必大謹書¶
<pb:KR4d0069_SBCK_005-30b>¶
<pb:KR4d0069_SBCK_005-30b>¶
#+PROPERTY: JUAN 5
#+PROPERTY: FILE SB04n0373-005歐阳文忠公文集集古錄跋尾-卷第五.
<pb:KR4d0069_SBCK_005-1a>¶
集古録跋尾卷第五　歐陽文忠公集一百三十八¶
　　　隋老子廟碑(開皇二年)¶
右老子廟碑隋薛道衡撰道衡文體卑弱然名重當¶
時余所取者特其字畫近古故録之唐人(二字集本/作其碑後)¶
(所題唐/人姓名)字皆不俗亦可佳也(右眞蹟)¶
　　　隋尒朱敞碑(開皇五年)¶
右尒朱敞碑敞者榮從苐彦伯之子也按敞傳云字¶
乾羅而此碑字天羅傳云爲金州緫管而碑又爲徐¶
州緫管碑文雖殘闕然斑斑尚可讀其述徐州事頗¶
多事爲史家不取可也不書其官蓋闕繆也其字不¶
<pb:KR4d0069_SBCK_005-1b>¶
同亦當以碑爲是余於集録正前史之闕繆者多矣¶
治平元年二月十六日書(右眞蹟)¶
　　　隋龍藏寺碑(開皇六年)¶
右齊開府長兼行參軍九門張公禮撰不著書人名¶
氏字畫遒勁有歐虞之體隋開皇六年建在今鎮州¶
碑云太師上柱國大威公之世子左威衞將軍上開¶
府儀同三司使持節恒州諸軍事恒州刺史鄂國公¶
金城王孝僊奉𠡠勸奬州人一萬共造此寺其述孝¶
僊云世業重於金張器識逾於許郭然北齊周隋諸¶
史不見其父子名氏不詳何人也(右集本)¶
<pb:KR4d0069_SBCK_005-2a>¶
<pb:KR4d0069_SBCK_005-3a>¶
其弊極矣以唐太宗之致治㡬乎三王之盛獨於文¶
章不能少變其體豈其積習之𫝑其來也逺非乆而¶
衆勝之則不可以驟革也是以羣賢奮力墾闢芟除¶
至於元和然後蕪檅蕩平嘉禾秀草爭出而葩華羙¶
實爛然在目矣此碑在隋尤爲文字淺陋者疑其俚¶
巷庸人所爲然視其字畫又非常俗所能蓋當時流¶
弊以爲文章止此爲佳矣文辭既尔無取而浮圖固¶
吾儕所貶(集本/作鄙)所以録於此者第不忍棄其書爾治¶
平元年三月十六日書(右眞蹟)¶
　　　隋李康清徳頌(開皇十一年)¶
<pb:KR4d0069_SBCK_005-3b>¶
右李康清徳頌不著書撰人名氏文爲聲偶而字畫¶
竒古可愛康隴西狄道人也其碑首題云大隋冠軍¶
將軍太中帥都督恒州九門縣令隴西李君清徳之¶
頌予在河北時遣人於廢九門縣城中得此碑字多¶
訛闕其後題十一年&KR0010;在辛亥大將軍在酉二月癸¶
丑朔十二日甲子建年上有二字訛闕不可識按隋¶
書開皇十一年&KR0010;在辛亥其二字乃開皇也大將軍¶
在酉之說出於隂陽家前史不載而此碑見之(右集/本)¶
　　　隋梁洋徳政碑(開皇十一年)¶
右隋梁洋徳政碑在今蔡州新息隋開皇十一年行¶
<pb:KR4d0069_SBCK_005-4a>¶
參軍事(四字集本/作參軍)裴玉與州人爲息州刺史梁洋建¶
寳塔表徳政碑按隋書志後周於新息置息州至大¶
業中州廢也(右眞蹟)¶
　　　隋韓擒虎碑(開皇十五年)¶
右韓擒虎碑不著書撰人名氏而以隋高祖爲今上¶
乃隋人所撰碑文屢言虎字獨於名下去之若避唐¶
諱此不可知也今以碑文考隋書列傳其家世官勲¶
大略多同惟其在齊爲河長防主大都督車&KR0016;大將¶
軍開府儀同三司白超防主轉洪超防主傳皆無之¶
又遷和州刺史而傳爲利州皆史官之闕誤當以碑¶
<pb:KR4d0069_SBCK_005-4b>¶
爲是而傳載閻羅王事甚怪而碑無之使其實有碑¶
不冝(集本/作應)不書以此見史家之妄也治平元年六月¶
十日書(右眞蹟)¶
　　　隋陳茂碑(開皇十八年)¶
右陳茂碑不著書撰人名氏而字畫精勁可喜隋書¶
列傳載茂事尤多闕繆傳云髙祖爲隋國公引爲寮¶
佐及受禪拜給事黄門侍郎在官十餘年轉益州緫¶
管司馬遷太府卿後數載卒而碑歷敘爲高祖寮佐¶
時官傳雖不書可也其自爲黄門侍郎後又爲行軍¶
元帥長孫覽司馬又爲蜀王府長史太僕卿判黄門¶
<pb:KR4d0069_SBCK_005-5a>¶
侍郎上開府儀同三司梁州刺史等官史氏皆不書¶
蓋其闕也又據碑茂爲蜀王長史而傳爲益州緫管¶
司馬碑爲太僕卿而傳云太府皆史家之繆也碑云¶
茂字延茂史亦闕治平甲辰秋社日書(右眞蹟)¶
　　　隋蒙州普光寺碑(仁壽元年)¶
右蒙州普光寺碑蒙州者漢南陽郡之育陽縣也應¶
劭曰育水出弘農盧氏南入于[沔-丏+丐]故後人於育加水¶
爲淯陽西魏置䝉州隋仁壽中改爲淯州又爲淯陽¶
郡唐爲縣屬金州碑仁壽元年建猶曰䝉州既而遂¶
改淯州矣碑無書撰人名氏而筆畫遒美翫之亡(集/本)¶
<pb:KR4d0069_SBCK_005-5b>¶
(作/忘)倦蓋開皇仁壽以來碑碣字書多妙而徃徃不著¶
名氏惟丁道護所書常自著之然碑石在者尤少余¶
毎與蔡君謨惜之自大業已後率更與虞世南書始¶
盛旣接於唐遂大顯矣治平元年正月七日書(右眞/蹟)¶
　　　隋丁道護啓法寺碑(仁壽二年)¶
　此書兼後魏遺法與楊家本微異隋唐之交善書¶
　者衆皆出一法道護所得㝡多楊本開皇六年去¶
　此十七年書當益老亦稍縱也甲辰治平&KR0004;月十¶
　日莆陽蔡襄記¶
右啓法寺碑丁道護書蔡君謨博學君子也於書尤¶
<pb:KR4d0069_SBCK_005-6a>¶
稱精鑒余所藏書未有不更其品目者其謂道護所¶
書如此隋之晚年書學尤盛吾家率更與虞世南皆¶
當時人也後顯於唐遂爲絶筆余所集録開皇仁壽¶
大業時碑頗多其筆畫率皆精勁而徃徃不著名氏¶
毎執卷惘然爲之歎息惟道護能自著之然碑刻在¶
者尤少余家集録千卷止有此尓有太學官楊襃者¶
喜収書畫獨得其所書興國寺碑是梁正明中人所¶
藏君謨所謂楊家本者是也欲求其本而不知碑所¶
在然不難得則不足爲佳物古人亦云百不爲多一¶
不爲少者正謂此也治平元年立春後一日太廟齋¶
<pb:KR4d0069_SBCK_005-6b>¶
宫書(右眞蹟)¶
　　　隋鉗耳君清徳頌(大業六年)¶
右不著書撰人名氏其碑首題云大隋恒山郡九門¶
縣令鉗耳君清徳之頌大業六年建字畫有非歐虞¶
之學不能至也碑云君名文徹華隂朝邑人也本周¶
王子晉之後避地西戎世爲君長因以地爲姓曾祖¶
静仕魏爲馮翊太守祖朗成集二州刺史父康周荆¶
安寧鄧四州緫管别駕安陸龍門二郡守而前史皆¶
不載碑在今廢九門縣中余爲河北轉運使時求得¶
之(右集本)¶
<pb:KR4d0069_SBCK_005-7a>¶
　　　隋廬山西林道場碑(大業十三年)¶
右廬山西林道&KR0163;碑渤海公撰公爲隋太常博士時¶
作不著書人名氏而字法老勁疑公之書也西林道¶
場者僞趙將竺氏捨俗出家名曇現始居于此晉太¶
和二年光禄卿陶範始爲現弟子慧永造寺而號西¶
林按兩京記隋甞更名佛寺爲道&KR0163;此碑大業十三¶
年建也顔魯公寓題碑隂百餘字尤竒偉今附于碑¶
後(右集本)¶
　　　又¶
右西林道&KR0163;碑渤海公撰公在隋爲太常博士時作¶
<pb:KR4d0069_SBCK_005-7b>¶
不著書人名氏字畫遒勁世或以爲公自書公時年¶
尚少又字法與公書不同不知何人書也按(集本有/韋述二)¶
(字)兩京記隋改佛寺爲道場此碑大業中建故謂之¶
道&KR0163;也(右眞蹟)¶
　　　唐孔子廟堂碑(武徳九年)¶
右孔子廟堂碑虞世南撰并書余爲童兒時甞得此¶
碑以學書當時刻畫完好後二十餘年復得斯本則¶
殘缺如此(二字集/本作矣)因感夫物之終弊雖金石之堅不¶
能以自乆於是始欲集録前世之遺文而藏之殆(集/本)¶
(作/逮)今蓋十有八年而得千卷可謂冨哉嘉祐八年九¶
<pb:KR4d0069_SBCK_005-8a>¶
月二十九日書(右眞蹟)¶
　　　千文後虞世南書(&KR0010;月未詳)¶
右虞世南所書言不成文乃信筆偶然尓其字畫精¶
妙平生所書碑刻多矣皆莫及也豈矝持與不用意¶
便有優劣耶(集本/作也)熈寧辛亥續(右眞蹟)¶
　　　唐徳州長壽寺舎利碑(武徳六年)¶
右徳州長壽寺舎利碑不著書撰人名氏碑武徳中¶
建而所述乃隋事也其事迹文辭皆無取獨録其書¶
爾余屢歎文章至陳隋不勝其弊而怪唐家能臻致¶
治之盛而不能遽革文弊以謂積習成俗難於驟變¶
<pb:KR4d0069_SBCK_005-8b>¶
及讀斯碑有云浮雲共嶺松張蓋明月與巖桂分叢¶
廼知王勃云落霞與孤鶩齊飛秋水共長天一色當¶
時士無賢愚以爲警絶豈非其餘習乎(右集本)¶
　　　唐𡺳州昭仁寺碑(貞觀二年)¶
右昭仁寺碑在𡺳州唐太宗與薛舉戰處也唐自起¶
義與群雄戰處後皆建佛寺云爲陣亡士薦福湯武¶
之敗桀紂殺人固亦多矣而商周享國各(集本/作皆)數百¶
年其荷天之祐者以其心存大公爲民除害也唐之¶
建寺外雖託爲戰亡之士其實自贖殺人之咎尓其¶
撥亂開基有足壯者及區區於此不亦陋哉碑文朱¶
<pb:KR4d0069_SBCK_005-9a>¶
子奢撰而不著書人名氏字畫甚工此余所録也治¶
平甲辰秋分後一日書(右眞蹟)¶
　　唐吕州普濟寺碑(貞觀二年/許敬宗撰)¶
右吕州普濟寺碑吕州者霍邑也唐高祖義兵起太¶
原始破宋老生於此義寧元年乃以霍邑趙城汾西¶
靈石四縣置霍山郡武徳元年更曰吕州太宗十七¶
年遂廢也(右集本)¶
　　　唐衞國公李靖碑(顯慶三年當載于後/同是許敬宗撰附此)¶
右李靖碑許敬宗撰唐初承陳隋文章衰弊之時作¶
者務以浮巧爲工故多失其事實不若史傳爲詳惟¶
<pb:KR4d0069_SBCK_005-9b>¶
其官封頗備史云爲撫慰使而碑云安撫使其義無¶
異而後世命官多襲古號蓋靖時未甞有撫慰使也¶
由是言之不可不正又靖爲刑部尚書時以本官行¶
太子左衞率其封衛國公也授濮州刺史蓋太宗以¶
功臣爲世襲刺史後雖不行皆史冝書(集本有而不/書者闕也六)¶
字其餘略之可也故聊志之治平元年三月二十二¶
日書(右眞蹟)¶
　　　唐顔師古等&KR0268;寺碑(貞觀二年)¶
右等慈寺碑顔師古撰其寺在鄭州汜水唐太宗破¶
王世充竇建徳乃於其戰處建寺云爲陣亡士薦福¶
<pb:KR4d0069_SBCK_005-10a>¶
唐&KR0004;用兵破賊處多大抵皆造寺自古創業之君其¶
英豪智略有非常人可及者矣至其卓然信道而知¶
義則非積學誠明之士不能到也太宗英雄智識不¶
世之主而牽惑習俗之弊猶崇信浮圖豈以其言浩¶
博無窮而好盡物理爲可喜邪蓋自古文姦言以惑¶
聽者雖聦明之主或不能免也惟其可喜乃能惑人¶
故余於(集本有/其字)本紀譏其牽於多愛者謂此也治平¶
元年清明後一日書(右眞蹟)¶
　　　隋郎茂碑(貞觀五年)¶
右隋郎茂碑李百藥撰其弟頴亦有碑在今鎮府北¶
<pb:KR4d0069_SBCK_005-10b>¶
大墓林中余爲都轉運使時得之隋書列傳言茂卒¶
於京師此碑云從幸江都而卒史氏之繆當以碑為¶
正(右集本)¶
　　　又¶
碑在大墓林中余爲都運使時得之殆今蓋二十年¶
矣嘉祐八年三月二十二日上御延和放進士許將¶
等及第明日歇泊假閑閱遂書隋書列傳言茂卒于¶
京師此碑云從幸江都而卒史氏之繆當以碑爲正¶
焉(右眞蹟)¶
　　　唐郎頴碑(貞觀五年)¶
<pb:KR4d0069_SBCK_005-11a>¶
右唐郎穎碑李百藥撰宋才書字畫甚偉穎父名基¶
字世業而李百藥書穎世次但云父世業又書穎兄¶
茂碑亦然考其碑文有皇基締構之言則基字當時¶
公&KR0059;無所諱避而於書世次(四字集本作/百藥書頴父)字而不名¶
不詳其義也是以君子貴乎博學(集本有穎事唐爲/大理卿隋唐之時)¶
(屢定律令蓋法/吏也一十九字)嘉祐八年九月二十四日書(右眞蹟)¶
　　　唐郎穎碑隂題名(歳月未詳)¶
右郎穎碑隂題名柱國府僚佐三十二人常山公府¶
國官一百七人合一百三十九人爲一卷柱國府長¶
史司馬&KR0122;屬各一人諮議記室司倉司功司戸司兵¶
<pb:KR4d0069_SBCK_005-11b>¶
司鎧司法司田司士參軍事各一人又有參軍事五¶
人行參軍十人典籖三人常山國官國令大農各一¶
人常侍侍郎國尉各二人典衞六人舎人四人城局¶
廟長學官各一人食官廐牧各四人典府長一人典¶
府丞二人親事七十五人頴以正觀四年卒此蓋唐¶
制也(右集本)¶
　　　唐九成宫醴泉銘(貞觀六年)¶
右九成宫醴泉銘唐祕書監魏徴撰歐陽率更書九¶
成宫即隋仁壽宫也太宗避暑於宫中而乏水以杖¶
琢地得水而甘因名醴泉焉(右集本)¶
<pb:KR4d0069_SBCK_005-12a>¶
　　　唐歐陽率更臨帖(歳月未詳同是/率更書附此)¶
右率更臨帖吾家率更蘭臺世有清德其筆法精妙¶
廼其餘事豈止士人模楷雖海外夷狄皆知爲貴而¶
後裔所宜勉旃庻幾不殞其美也(右眞蹟)¶
　　　唐岑文本三龕記(貞觀十五年)¶
右三龕記唐兼中書侍郎岑文本撰起居郎禇遂良¶
書字畫尤竒偉在河南龍門山山夾伊水東西可愛¶
俗謂其東曰香山其西曰龍門龍門山壁間鑿石為¶
佛像大小數百多後魏及唐時所造惟此三龕像最¶
大乃魏王泰爲長孫皇后造也(右集本)¶
<pb:KR4d0069_SBCK_005-12b>¶
　　　唐孟法師碑(貞觀十六年)¶
右孟法師碑唐岑文本撰禇遂良書法師名靜素江¶
夏安陸人也少而好道誓志不嫁隋文帝居之京師¶
至徳宫至唐太宗十二年卒年九十七(右集本)¶
　　　唐皇甫忠碑(貞觀十四年)¶
右皇甫忠碑著作佐郎李儼撰忠爲泰州龍門令&KR0010;¶
滿縣民前左勲衞裴公隱等一千三百人申省請留¶
八座報云公等請來遲晚縣令今已替訖好人堪用¶
縣國共湏豈一縣士庶獨懷悕(或作/怯)惜所請不允忠¶
以唐太宗時爲令當時臺省文字如此可愛㤗州者¶
<pb:KR4d0069_SBCK_005-13a>¶
義寜元年以河中之汾隂龍門置治汾隂武徳二年¶
徙治龍門太宗十七年州廢今碑後列縣人姓名有¶
録事郷長郷老里正縣博士助教佐史等今之縣吏¶
惟録事里正其名在爾(右集本)¶
　　　唐辨法師碑(顯慶三年當載于後/同是李儼撰附此)¶
右辨法師碑李儼撰薛純陀書純陀唐太宗時人(集/本)¶
(有也/字)其書有筆法其遒勁精悍不減吾家蘭臺意其¶
當時必爲知名士而今世人無知者然其所書亦不¶
傳於後世余家集録可謂博矣所得純陀書秖此而¶
已如其所書必不止此而巳也蓋其不幸堙沉泯滅¶
<pb:KR4d0069_SBCK_005-13b>¶
非余偶録得之則遂不見于世矣廼知士有&KR0018;絶學¶
髙世之名而不幸不傳於後者可勝數哉可勝歎哉¶
治平元年閏五月晦日書(右眞蹟)¶
　　　唐孔頴逹碑(貞觀二十二年)¶
右孔頴逹碑于志寧撰其文磨滅然尚可讀今以其¶
可見者質於唐書列傳傳所闕者不載頴逹卒時年¶
壽其與魏鄭公奉勑共修隋書亦不著又其字不同¶
傳云字仲逹碑云字沖逺碑字多殘缺惟其名字特¶
完可以正傳之繆不疑以沖逺爲仲逹以此知文字¶
轉易失其真者何可勝數幸而因余集録所得以正¶
<pb:KR4d0069_SBCK_005-14a>¶
其訛舛者亦不爲少也乃知余家所藏非徒翫好而¶
巳其益豈不博哉(集本無/此六字)治平元年端午日書(右眞/蹟)¶
　　　唐薛稷書(貞觀永徽之間)¶
薛稷書刻石者余家集録頗多與墨蹟互有不同唐¶
世顔栁諸家刻石者字體時時不𩔖謂由模刻人有¶
工拙昨日見楊褒家所藏薛稷書君謨以爲不𩔖信¶
矣凡世人於事不可一㮣有知而好者有好而不知¶
者有不好而不知者有不好而能知者襃於書𦘕好¶
而不知者也𦘕之爲物尤難識其精麤真僞非一言¶
可逹得者各以其意披圖所賞未必是秉筆之意也¶
<pb:KR4d0069_SBCK_005-14b>¶
昔梅聖俞作詩獨以吾爲知音吾亦自謂舉世之人¶
知梅詩者莫吾若也吾甞問渠最得意處渠誦數句¶
皆非吾賞者以此知披圖所賞未必得秉筆之人本¶
意也(右集本)¶
　　　唐益州學館廟堂記(永徽元年/顔有意書)¶
髙联之名於義不安頗疑有意得於古碑之訛缺尓¶
存之以俟博學者(右集本)¶
　　　唐徐王元禮碑(咸亨三年)¶
右徐王元禮碑崔行功撰趙仙客書元禮唐髙祖子¶
也以碑考傳年壽官閥悉同而碑云使持節徐譙泗¶
<pb:KR4d0069_SBCK_005-15a>¶
三州諸軍事徐州刺史又云贈太尉使持節大都督¶
冀相貝滄徳　魏博等八州諸軍事冀州刺史傳云¶
爲徐州都督又云贈冀州大都督傳既簡略又都無¶
法而碑之所書亦失也蓋刺史非兼州之官都督非¶
一州之號碑云持節徐譙泗三州諸軍而傳獨爲徐¶
一州刺史此其失也當如前史持節秦涼州諸軍事¶
秦涼二州刺史乃爲得尔其書贈官則如碑之書是¶
矣蓋爲一州刺史而兼督八州軍(集本有/州字)事尔都者¶
有所兼緫之名也此特小故而余區區辯之者前史¶
失之乆矣又國朝自削方鎮之權而節度使都督無¶
<pb:KR4d0069_SBCK_005-15b>¶
復兼州而舊名不除是節度都督自施於已此不可¶
不正其失也治平甲辰中元日書(右眞蹟)¶
　　　唐龍興宫碧落碑(咸亨元年)¶
右碧落碑在絳州龍興宫宫有碧落尊像篆文刻其¶
背故世傳爲碧落碑據李璿之以爲陳惟玉書李漢¶
以爲黄公譔書莫知孰是洛中紀異云碑文成而未¶
刻有二道士来(集本無/此字)請刻之閉户三日不聞人聲¶
人怪而破户有二白鴿飛去而篆刻宛然此說尤怪¶
世多不信也碑文言有唐五十三祀龍集敦䍧乃髙¶
宗緫章三年&KR0010;在庚午也又云哀子李訓&KR0105;譔諶爲¶
<pb:KR4d0069_SBCK_005-16a>¶
妣妃造石像按唐書韓王元嘉有子訓誼譔而無諶¶
又有㓜子訥元嘉以則天垂拱四年見殺在緫章三¶
年(集本有立/碑二字)後十八年(集本有/史字)有子訥不足怪而不¶
應無諶蓋史官之闕也嘉祐八年十月四日書(右眞/蹟)¶
　　　唐智乗寺碑(咸亨四年)¶
右智乗寺禪院(集本有/碑字)者唐鄭惠王所作也恵王名¶
元懿髙祖第十三子也有子十人列于碑後而第五¶
子樂陵公闕其名按唐書宗室世繫表(集本/作譜)樂陵公¶
名球不知(集本有/碑字)何爲獨闕也今唐書年表以嗣王¶
敬爲璥樂平公珪爲樂安公新平公璲爲遂三者皆¶
<pb:KR4d0069_SBCK_005-16b>¶
史家之失當以碑爲正世繫譜牒歳乆傳失尤難考¶
正而碑碣皆當時所刻理不得差故集古所録於前¶
人世次是正頗多也治平元年清明前一日書(右眞/蹟)¶
　　　唐吴廣碑(緫章二年)¶
右吴廣碑不著書撰人名氏而字畫精勁可喜廣字¶
黒闥唐初與程知節秦叔寳等俱從太宗征伐後與¶
殺建成有功至髙宗時爲洪州都督以卒然唐書不¶
見其名氏惟㑹要列陪𦵏昭陵人有洪州刺史吴黒¶
闥亦不知其名廣也其名字事蹟幸見於後世者以¶
有斯碑也碑字稍磨滅世亦罕見獨余集録得之遂¶
<pb:KR4d0069_SBCK_005-17a>¶
以傳者以其筆畫之工也故余甞爲蔡君謨言書雖¶
學者之餘事而有助於金石之傳者以此也治平元¶
年八月八日書(右眞蹟)¶
　　　唐九門縣西浮圖碑(上元三年)¶
右九門縣西浮圖碑唐應詔四科舉董行思文清河¶
傅徳節書題云九門縣合郷城人等爲國建浮圖之¶
碑浮圖在智矩寺中寺今亦廢碑上元三年建按唐¶
有兩上元此碑云&KR0010;在丙子乃髙宗上元三年也肅¶
宗上元三年&KR0010;在壬寅爾(右集本)¶
　　　唐陶雲徳政碑(永淳三年)¶
<pb:KR4d0069_SBCK_005-17b>¶
右唐申州録事張義感撰雲字大舉河南伊闕人也¶
髙宗時為恒州刺史碑永淳三年立予爲河北轉運¶
使至真定府見碑仆在府門外半埋地中命工掘出¶
立于廡下字爲行書筆蹟遒麗而不著書者姓名惜¶
哉(右眞蹟)¶
　　　隋汎愛寺碑(大業五年誤寘此)¶
李伯藥(集本作/樂下同)字僅存其下磨滅而書字猶可辨疑¶
此碑伯藥自書字畫老勁可喜秋暑鬱然覽之可以¶
忘勌治平丙午孟饗攝事齋宫書南譙醉翁六一居¶
士(右眞蹟)¶
<pb:KR4d0069_SBCK_005-18a>¶
¶
集古録跋尾卷第五¶
老子廟碑(元第二/百四)¶
𠇍朱敞碑(元第三百/三十五)殘闕(一作/缺)¶
龍藏寺碑(元第/十七)¶
又已廢(一作/今廢)¶
太平寺碑(元第四百/四十六)¶
李康清徳頌(元第二/十八)¶
梁洋徳政碑(元第二百/二十九)¶
<pb:KR4d0069_SBCK_005-18b>¶
韓擒虎碑(元第九百/九十二)¶
陳茂碑(元第八/百二)¶
普光寺碑(元第二/百五十)¶
啓法寺碑(元第二百/五十三)¶
鉗耳君清徳頌(元第三/十九)¶
西林道場碑(元第/十五)¶
孔子廟堂碑(元第/一)童兒(一作/兒童)¶
虞世南書(元附四/十六)續(此下一/有附字)¶
長壽寺舎利碑(元第四百/四十四)治平元年三月十六日書¶
(一有此/十字)致治(一作/至治)¶
<pb:KR4d0069_SBCK_005-19a>¶
昭仁寺碑(元第七百/九十二)¶
普濟寺碑(元第三百/二十三)廢也(一無/也字)¶
李靖碑(元第四百/六十四)¶
等&KR0268;寺碑(元第四百/三十二)¶
郎茂碑(元第/十八)¶
又為都(此下一/有轉字)延和(此下一/有殿字)正焉(一無/焉字)¶
郎頴碑(元第/十九)¶
郎頴碑隂題名(元第/二十)¶
九成宫醴泉銘(元第七/十七)¶
率更臨帖(元第五百/五十四)美也(一無/也字)¶
<pb:KR4d0069_SBCK_005-19b>¶
三龕記(元第三十四/至三十五)¶
孟法師碑(元第三/十六)¶
皇甫忠碑(元第六百/三十五)佐郎(一無/佐字)縣國(一作/國家)爲令(一作/去縣)¶
治平元年五月二日書(一有此/九字)¶
辨法師碑(元第八百/八十二)¶
孔頴逹碑(元第六百/七十二)¶
薛稷書(元無/卷第)有不好而不知者有不好而能知者(一/作)¶
(有不好而知者有/不好而不能知者)得者(一作/之)¶
益州學館廟堂記(元第一百/二十二)¶
徐王元禮碑(元第九百/三十九)¶
<pb:KR4d0069_SBCK_005-20a>¶
碧落碑(元第/十三)¶
智乗寺碑(元第四百/一十七)何爲(此下一/有而字)¶
呉廣碑(元第九百/四十八)¶
九門縣西浮圖碑(元第七/十五)智矩(一作/炬)¶
陶雲徳政碑(元第/十一)真定府(一無/府字)¶
汎愛寺碑(元第/六百)¶
■(此碑在邢州隋大業五年立/合次啓法寺碑誤寘卷末)¶
