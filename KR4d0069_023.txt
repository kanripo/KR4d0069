# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:09.413399
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0355-023歐阳文忠公文集外集-卷第二十三.
<pb:KR4d0069_SBCK_023-1a>¶
外集卷第二十三　歐陽文忠公集七十三¶
　　雜題跋¶
　　　書李翺集後¶
予為西京留守推官得此書於魏君書五十篇子甞¶
讀韓文𫠦作哀歐陽詹文云詹之事既有李翺作傳¶
而此書亡之惜其遺闕者多矣¶
　　　書梅聖俞稾後¶
凡樂逹天地之和而與人之氣相接故其疾徐奮動¶
可以感於心歡欣惻愴可以察於聲五聲單出於金¶
石不能自和也而工者和之然抱其器知其聲節其¶
<pb:KR4d0069_SBCK_023-1b>¶
㢘&KR0079;而調其律吕如此者工之善也今指其器以問¶
於工曰彼簨者簴者堵而編執而列者何也彼必曰¶
鼗鼔鍾磬絲管干戚也又語其聲以聞之曰彼清者¶
濁者剛而奮柔而曼衍者或在郊或在廟堂之下而¶
羅者何也彼必曰八音五聲六代之曲上者歌而下¶
者舞也其聲器名物皆可以數而對也然至乎動盪¶
血脉流通精神使人可以喜可以悲或歌或泣不知¶
手足鼔舞之𫠦然問其何以感之者則雖有善工猶¶
不知其𫠦以然焉盖不可得而言也樂之道深矣故¶
工之善者必得於心應於手而不可述之言也聽之¶
<pb:KR4d0069_SBCK_023-2a>¶
善亦必得於心而㑹以意不可得而言也堯舜之時¶
䕫得之以和人神舞百獸三代春秋之際師襄師曠¶
州鳩之徒得之為樂官理國家知興亡周衰官失樂¶
器淪亡散之河海逾千百&KR0010;間未聞有得之者其天¶
地人之和氣相接者既不得泄於金石疑其遂獨鍾¶
於人故其人之得者雖不可和於樂尚能歌之為詩¶
古者登歌清廟大師掌之而諸侯之國亦各有詩以¶
道其風土性情至於投壷饗射必使工歌以逹其意¶
而為賔樂盖詩者樂之苗裔與漢之蘇李魏之曹劉¶
得其正始宋齊而下得其浮淫流佚唐之時子昻李¶
<pb:KR4d0069_SBCK_023-2b>¶
杜沈宋王維之徒或得其淳古淡泊之聲或得其舒¶
和髙暢之節而孟郊賈島之徒又得其悲愁欝堙之¶
氣由是而下得者時有而不純焉今聖俞亦得之然¶
其體長於本人情狀風物英華雅正變態百出哆&KR0006;¶
其似春凄&KR0006;其似秋使人讀之可以喜可以悲陶暢¶
酣&KR0244;不知手足之將鼔舞也斯固得深者邪其感人¶
之至𫠦謂與樂同其苗裔者邪余甞問詩於聖俞其¶
聲律之髙下文語之疵病可以指而告余也至其心¶
之得者(一作/直)不可以言而告也余亦將以心得意㑹¶
而未能至之者也聖俞乆在洛中其詩亦往往人皆¶
<pb:KR4d0069_SBCK_023-3a>¶
有之今將告歸余因求其稾而寫之然夫前𫠦謂心¶
之𫠦得者如伯牙鼔琴子期聽之不相語而意相知¶
也余今得聖俞之稾猶伯牙之琴絃乎¶
　　　讀李翺文¶
予始讀翺復性書三篇曰此中庸之義䟽爾智者誠¶
(一作/識)其性當讀(一作/復)中庸愚者雖讀此不暁也不作¶
可焉又讀與韓侍郎薦賢書以謂翺特窮時憤世無¶
薦已者故丁寧如此使其得志亦未必然以韓為秦¶
漢間好俠(一作/事)行義之一豪儁亦善論(一作/諭)人者也¶
最後讀幽懐賦然後置書而歎歎已復讀不自休恨¶
<pb:KR4d0069_SBCK_023-3b>¶
翺不生於今不得與之交又恨予不得生翺時與翺¶
上下其論也凡昔(二字一/作況廼)翺一時人有道而能文者¶
莫若韓愈愈甞有賦矣不過羡二鳥之光榮歎一飽¶
之(一作/而)無時爾此其(二字一/作推是)心使光榮而飽則不復¶
云矣若翺獨不然其賦曰衆囂囂而雜處&KR0006;咸歎老¶
而嗟卑視予心之不然&KR0006;慮行道之猶非又怪神堯¶
以一旅取天下後世子孫不能以天下取河北以為¶
憂嗚呼使當時君子皆易其歎老嗟悲之心為翺𫠦¶
憂之心則唐之天下豈有亂與亡㢤然翺幸不生今¶
時見今之事則其憂又甚矣奈何今之人不憂也余¶
<pb:KR4d0069_SBCK_023-4a>¶
行天下見人多矣脫有一人能如(一作/知)翺憂者又皆¶
賤(一作/䟽)逺與翺無異其餘光榮而飽者一聞憂世之¶
言不以為狂人則以為病癡子不怒則笑之矣嗚呼¶
在位而不肯自憂又禁他人使皆不得憂可歎也夫¶
景(一作/皇)祐三年十月十七日歐陽脩書¶
　　　書春秋繁露後¶
漢書董仲舒傳載仲舒𫠦著書百餘篇第云清明竹¶
林玉柸繁露之書盖略舉其篇名今其書纔四十篇¶
又緫名春秋繁露者失其真也予在館中校勘羣書¶
見有八十餘篇然多錯亂重複又有民間應募獻書¶
<pb:KR4d0069_SBCK_023-4b>¶
者獻三(一作/二)十餘篇其間數篇在八十篇外乃知董¶
生之書流散而不全矣方俟校勘而予得罪夷陵秀¶
才田文&KR0004;以此本示予不暇讀明年春得假之許州¶
以舟下南郡獨卧閱此遂誌之董生儒者其論深極¶
春秋之旨然惑於改正朔而云王者大一元者牽於¶
其師之說不能髙其論以明聖人之道惜哉惜哉景¶
祐四年四月四日書¶
　　　書韋應物西澗詩後¶
右唐韋應物滁州西澗詩今州城之西乃是豐山無¶
𫠦謂西澗者獨城之北有一澗水極淺遇夏潦漲溢¶
<pb:KR4d0069_SBCK_023-5a>¶
但為州人之患其水亦不勝舟又江潮不至此豈詩¶
家務作佳句而實無此耶然當時偶不以圖經考正¶
恐在州界中也聞左司郭貟外新授滁陽欲以此事¶
問之¶
　　　論尹師魯墓誌¶
誌言天下之人識與不識皆知師魯文學議論材能¶
則文學之長議論之髙材能之羙不言可知又恐太¶
略故條㭊其事再述于後述其文則曰簡而有法此¶
一句在孔子六經惟春秋可當之其他經非孔子自¶
作文章故雖有法而不簡也脩於師魯之文不薄矣¶
<pb:KR4d0069_SBCK_023-5b>¶
而世之無識者不考文之輕重但責言之多少云師¶
魯文章不合秪著一句道了既述其文則又述其學¶
曰通知古今此語若必求其可當者惟孔孟也既述¶
其學則又述其論議云是是非非務盡其道理不苟¶
止而妄隨亦非孟子不可當此語既述其論議則又¶
述其材能備言師魯歷貶自兵興便在陜西尤深知¶
西事未及施為而元昊臣師魯得罪使天下之人盡¶
知師魯材能此三者皆君子之極羙然在師魯猶為¶
末事其大節乃篤於仁義窮逹禍福不媿古人其事¶
不可徧舉故舉其要者一兩事以取信如上書論范¶
<pb:KR4d0069_SBCK_023-6a>¶
公而自請同貶臨死而語不及私則平生忠義可知¶
也其臨窮逹禍福不媿古人又可知也既已具言其¶
文其學其論議其材能其忠義遂又言其為仇人挾¶
情論告以貶死又言其死後妻子困窮之狀欲使後¶
世知有如此人以如此事廢死至於妻子如此困窮¶
𫠦以深痛死者而切責當世君子致斯人之及此也¶
春秋之義痛之益至則其辭益深子般卒是也詩人¶
之意責之愈切則其言愈緩君子偕老是也不必號¶
天呌屈然後為師魯稱寃(一作/怨)也故於其銘文但云¶
蔵之深固之宻石可朽銘不滅意謂舉世無可告語¶
<pb:KR4d0069_SBCK_023-6b>¶
但深蔵牢埋此銘使其不朽則後世必有知師魯者¶
其語愈緩其意愈切詩人之義也而世之無識者乃¶
云銘文不合不講徳不辯師魯以非罪盖為前言其¶
窮逹禍福無媿古人則必不犯法況是仇人𫠦告故¶
不必區區曲辯也今止直言𫠦坐自然知非罪矣添¶
之無害故勉徇議者添之若作古文自師魯始則前¶
有穆&KR0113;鄭條輩及有大宋先逹甚多不敢斷自師魯¶
始也偶儷之文苟合于理未必為非故不是此而非¶
彼也若謂近年古文自師魯始則范公祭文已言之¶
矣可以互見不必重出也皇甫湜韓文公墓誌李翺¶
<pb:KR4d0069_SBCK_023-7a>¶
行狀不必同亦互見之也誌云師魯喜論兵論兵儒¶
者末事言喜無害喜非嬉戱之戯喜者好也君子固¶
有𫠦好矣孔子言回也好學豈是薄顔回乎後生小¶
子未經師友苟恣𫠦見豈足聽哉脩見韓退之與孟¶
郊聮句便似孟郊詩與樊宗師作誌便似樊文慕其¶
如此故師魯之誌用意特深而語簡盖爲師魯文簡¶
而意深又思平生作文惟師魯一見展卷疾讀五行¶
俱下便暁人深處因謂死者有知必受此文𫠦以慰¶
吾亡友爾豈恤小子輩哉¶
　　　書沖厚居士墓銘後¶
<pb:KR4d0069_SBCK_023-7b>¶
東南固多學者而徐氏尤為大族其子弟從予學者¶
往往有聞于時視其子弟則可知其父兄之賢也廬¶
陵歐陽脩書¶
　　　讀裴寂傳¶
予甞與尹師魯論自魏晉而下佐命功臣皆可貶絶¶
以其貳心舊朝叶成大謀(二字一/作謀主)雖曰忠於𫠦事而¶
非人臣之正也及讀裴寂傳迹其終始良有以哉始¶
寂為晉陽宫監私以宫人饋髙祖因見親暱可謂貳¶
隋矣及太宗以博奕啗之遂開義師之謀卒成唐室¶
武周為冦請行自敗不即就誅者非特佐命有功豈¶
<pb:KR4d0069_SBCK_023-8a>¶
非曩時私狎之恩哉坐交沙門法雖免官見放復有¶
𫠦陳太宗數之曰計公勲庸不至於此數以武徳時¶
(一作/官)政之繆皆歸其人又聞妖言不自明乃欲殺人¶
緘(一作/滅)口遂&KR0013;流放列其四罪貸不致理盖由進身¶
之私恩衰即敗也韓彭之功猶終不保況寂也哉¶
　　　書梅聖俞河豚魚詩後¶
予友梅聖俞於范饒州席上賦此河豚魚詩余每體¶
中不康誦之數過輙佳亦屢書以示人為竒贈翰林¶
東閤書¶
　　　書三絶句詩後¶
<pb:KR4d0069_SBCK_023-8b>¶
前一篇梅聖俞詠泥滑滑次一篇蘇子羙詠黄鸎後¶
一篇余詠𦘕眉鳥三人者之作也出於偶然&KR0004;未始¶
相知及其至也意輙(一作/趣)同歸豈非其精神㑹通遂¶
暗合耶自二子死余殆絶筆於斯矣翰林東閤書¶
　　　跋晏元獻公書¶
右觀文殿大學士兵部尚書晏元獻公二帖公為人¶
真率其詞翰亦如其性是可佳也¶
　　　跋李西臺書¶
嘉祐三年三月晦日和叔携以過余因得覽之不能¶
𥼶手嗟今之人清尚如西臺君者何少也遂書其後¶
<pb:KR4d0069_SBCK_023-9a>¶
而還之廬陵歐陽脩¶
　　　同前¶
李公為人端重清方為當時𫠦重不徒愛其筆蹟也¶
嘉祐三年三月晦日脩題¶
　　　跋李翰林昌武書¶
昌武筆畫遒峻盖欲自成一家冝其見稱於當時也¶
脩覽其書知此道(七字一/作風雅)寂寞乆矣嚮時蘇梅二子¶
以天下兩窮人主張斯道一時士人(一作/人士)傾想其風¶
采奔走不暇自其淪亡遂無復繼者豈孟子𫠦謂折¶
枝之易第不為邪覽李翰林詩筆見故時朝廷儒學¶
<pb:KR4d0069_SBCK_023-9b>¶
侍從之臣未甞不以篇章翰墨為樂也¶
　　　記舊本韓文後¶
予少家漢東漢東僻陋無學者吾家又貧無蔵書州¶
南有大姓李氏者其子堯(一作/彦■)輔頗好學予為兒童¶
時多遊其家見有弊筐貯故書在壁間發而視之得¶
唐昌&KR0058;先生文集六卷脫落顛倒無次序(一作/第)因乞¶
李氏以歸讀之見其言深厚而雄博然予猶少未能¶
悉究其義徒見其浩然無涯若可愛是時天下學者¶
楊劉之作號為時文能者取科第擅名聲以誇榮當¶
世未甞有道韓文者予亦方舉進士以禮部詩賦為¶
<pb:KR4d0069_SBCK_023-10a>¶
事年十有七試于州為有司𫠦黜因取𫠦蔵韓氏之¶
文復閱之則喟然(一有/而字)嘆曰學者當至於是而止爾¶
因怪時人之不道而顧已亦未暇學徒時時獨念于¶
予心以謂方從進士干禄以養親苟得禄矣當盡力¶
于斯文以償其素志後七年舉進士及第官于洛陽¶
而尹師魯之徒皆在遂相與作為古文因出𫠦蔵昌¶
&KR0058;集而&KR0024;綴之求人家𫠦有舊本而校定之其後天¶
下學者亦漸趨於古而韓文遂行于世至于今盖三¶
十餘年矣學者非韓不學也可謂盛矣嗚呼道固有¶
行於逺而止於近有忽於往而貴于今者非惟世俗¶
<pb:KR4d0069_SBCK_023-10b>¶
好惡之使然亦其理有當然者而孔孟惶惶於一時¶
而師法於千萬世韓氏之文没而不見者二百年而¶
後大施於今此又非特好惡之𫠦上下盖其乆而愈¶
明不可磨滅雖蔽于暫而終耀于無窮者其道(一有/皆字)¶
當然也予之始得於韓也當其沈没棄廢之時予固¶
知其不足以追時好而取𫝑利於是就而學之則予¶
之𫠦為者豈𫠦以急名譽而干𫝑利之用哉亦志乎¶
乆而已矣故予之仕於進不為喜退不為懼者盖其¶
志先定而𫠦學者冝然也集本出於蜀文字刻畫頗¶
精於今世俗本而脫繆尤多凡三十年間聞人有善¶
<pb:KR4d0069_SBCK_023-11a>¶
本者必求而改正之其最後卷秩不足今不復&KR0024;者¶
重増其故也予家蔵書萬卷獨昌&KR0058;先生集為舊物¶
也嗚呼韓氏之文之道萬世𫠦共尊天下𫠦共傳而¶
有也予於此本特以其舊物而尤惜之¶
　　　題薛公期𦘕¶
善言𦘕者多云鬼神易為工以謂𦘕以形似為難&KR0017;¶
神人不見也然至其隂威慘淡變化超騰而窮竒極¶
怪使人見輙驚絶及徐而定視則千狀萬態筆簡而¶
意足是不亦為難哉此𦘕雖傳自妙本然其筆力精¶
勁亦自有嘉處嘉祐八年仲春旬休日&KR0060;覽而嘉之¶
<pb:KR4d0069_SBCK_023-11b>¶
題還薛公期書室廬陵歐陽脩題(一作俗言見畫&KR0017;/神者易為工以其)¶
(人不常見也然而𨼆見出没於有無之際千狀萬態/筆簡而意足難矣及其變化飛騰窮竒極怪使人見)¶
(輙驚絶豈不又難哉此𦘕雖𫠦傳好本然其筆力精/勁亦自有佳處廬陵歐陽脩竊覽而嘉之遂題其後)¶
(以還公期書室嘉/祐八年仲春休日)¶
　　　跋杜祁公書¶
右杜祁公墨蹟公當景祐中為御史中丞時余以鎮¶
南軍掌書記為館閣校勘始登公門遂見知奨後十¶
五年余以尚書禮部郎中龍圖閣直學士留守南都¶
公已罷相致仕于家者數年矣余&KR0010;時率僚屬候問¶
起居見公福壽康寧言𥬇不倦&KR0010;餘予遭内艱去居¶
<pb:KR4d0069_SBCK_023-12a>¶
于潁服除來京師蒙恩召入翰林為學士與公書問¶
徃還無虚月又二&KR0010;公以疾薨于家予既泣而論次¶
公之功徳而銘之又集在南都時唱和詩為一卷以¶
傳二家之子孫又發篋得公手書簡尺歌詩𩔖為十¶
卷而蔵之余與時寡合辱公之知乆而愈篤冝於公¶
有不能忘矧公筆法為世楷模人人皆寳而蔵之然¶
世人莫若余得之多也嘉祐八年六月晦日¶
　　　跋永城縣學記¶
唐世執筆之士工書者十八九盖自魏晉以來風流¶
相承家傳少習故易為能也下逮懿僖昭哀衰亡(一/作)¶
<pb:KR4d0069_SBCK_023-12b>¶
(世)之亂冝不暇矣接乎五代四海分裂士大夫生長¶
干戈於積屍白刃之間時時猶有以揮翰馳名於當¶
世者豈又唐之餘習乎如王文秉之小篆李鄂郭忠¶
恕之楷法楊凝式之行草至於羅紹威錢俶皆武夫¶
驕將之子酣樂於狗馬聲色者其於字畫亦有以過¶
人及宋一天下於今百年儒學稱盛矣唯以翰墨之¶
妙中間寂寥者乆之豈其忽而不為乎將俗尚苟簡¶
廢而不振乎抑亦難能而罕至也盖乆而得三人焉¶
嚮時蘇子羙兄弟以行草稱自二子亡而君謨書特¶
出於世君謨筆有師法真草惟意𫠦為動造精絶世¶
<pb:KR4d0069_SBCK_023-13a>¶
人多蔵以為寳而予得之尤多若茘枝譜永城縣學¶
記筆畫尤精而有法者故聊誌之俾世蔵之知余𫠦¶
好而吾家之有此物也廬陵歐陽某書嘉祐八年&KR0010;¶
在癸卯中元日¶
　　　書茘枝譜後¶
善為物理之論者曰天地任物之自然物生有常理¶
斯之謂至神圎方刻畫不以智造而力給然千狀萬¶
態各極其巧以成其形可謂任之自然矣(二十七字/一作千態)¶
(萬狀維不以智造而力給一/任之自然故能各極其巧)而其(一無/此字)醜好精麤壽¶
夭多少皆有常分不有尸之敦為之限數由是言之¶
<pb:KR4d0069_SBCK_023-13b>¶
又若有為之者(一無此/十字)是皆不可詰於有無之間故¶
謂之神也牡丹花之絶而無甘實茘枝果之絶而非¶
名花昔樂天(二字一/作人)有感於二物矣是孰尸其賦予¶
邪然斯二者惟一(一無/此字)不兼萬(一無/此字)物之羙故各得¶
(一作/得各)極其精此於造化不可知而推之至理冝如此¶
也余少逰洛陽花之盛處也因為牡丹作記君謨閩¶
人也故能識茘枝而譜之因念昔人甞有感於二物¶
而吾二人者適各得其一之詳故聊書其𫠦以然而¶
以附君謨譜之末嘉祐八年七月十九日廬陵歐陽¶
脩題¶
<pb:KR4d0069_SBCK_023-14a>¶
　　　跋學士院題名¶
余嚮在翰林七年甞以謂宰輔有任責之憂神仙無¶
爵禄之寵既都榮顯又享清閑而兼有人天之樂者¶
惟學士也自頃以來叨&KR0013;恩私俾參政論力疲矣而¶
勤勞不得少息心衰矣而憂患浩乎無涯却思玉堂¶
如在天上偶因發篋閑覽題名不覺慨然遂書於此¶
嘉祐八年中秋日¶
　熈寧四年正月二十九日載覽至却思玉堂如在¶
　天上之語因思余作内制集序亦為此語英宗皇¶
　帝甞加稱賞為之泫然感涕不能止也六一居士書¶
<pb:KR4d0069_SBCK_023-14b>¶
　　　跋茶録¶
善為書者以真楷為難而真楷又以小字為難羲獻¶
以來遺迹見於今者多矣小楷維樂毅論一篇而巳¶
今世俗𫠦傳出故髙紳學十家最為真本而斷裂之¶
餘僅存者百餘字爾此外吾家率更𫠦書温彦博墓¶
銘亦為絶筆率更書世固不少而小字亦止此而已¶
以此見前人於小楷難工而傳於世者少而難得也¶
君謨小字新出而傳者二集古録目序横逸飄發而¶
茶録勁實端嚴為體雖殊而各極其妙盖學之至者¶
意之𫠦到必造其精予非知書者以接君謨之論乆¶
<pb:KR4d0069_SBCK_023-15a>¶
故亦粗識其一二焉治平甲辰¶
　古之善書者必先楷法漸而至於行草亦不離乎¶
　楷正張芝與旭變怪不常出乎筆墨蹊徑之外神¶
　逸有餘而與羲獻異矣襄近年粗知其意而力已¶
　不及烏足道哉(此蔡忠恵公所題)¶
　　　跋觀文王尚書(舉正)書¶
右觀文學士尚書王公字伯中清徳之老也余晚接¶
公逰愛其為人未㡬公以病卒因録其遺迹而蔵之¶
實思其人不獨玩其筆也天聖中公與謝絳希深黄¶
鑑唐卿修國史余為進士&KR0004;至京師因希深始識公¶
<pb:KR4d0069_SBCK_023-15b>¶
而未接其逰後三十年余為翰林學士公以書殿兼¶
職經筵始得竊從公後故得公手筆不多嗚呼天聖¶
之間三人者皆一時之選今皆亡矣其遺迹尤可惜¶
矧公素以書名當世也治平元年清明前一日書¶
　　　跋學士院御詩¶
列聖御製刻石龕在玉堂北壁扃鏁甚嚴至和元年¶
秋余&KR0004;蒙恩召為學士甞因事獨對便殿先帝宻諭¶
將幸玉堂及欲如祖宗時夜召學士因問唐朝故事¶
余奏曰唐世學士以獻替為職業至於進退大臣常¶
參宻議故當時號為内相又謂之天子私人其職在¶
<pb:KR4d0069_SBCK_023-16a>¶
禁近故唐制學士不與外人交通比來選用非精致¶
上恩禮亦薄漸見踈外無異百司若聖君有意崇奨¶
則當漸修故事予遂退而建言不許私謁執政時人¶
喧然共以為非盖流俗習見近事不知學士為禁職¶
舊制不通外人也真宗時劉子儀當直既不為丁晉¶
公草制明日晏元獻公入直劉見晏來遽趨(一作/移)以¶
出相遇不揖掩面而過盖當時學士猶交直也近時¶
當直者多不宿宿者暮入晨出玉堂終日閴然吏人¶
共守空院而巳職隳事廢已乆自朝廷近臣皆不知¶
故事流俗不足怪也因覽刻石遂并記之于後治平¶
<pb:KR4d0069_SBCK_023-16b>¶
元年清明日¶
　院中名𦘕舊有董羽水僧巨然山在玉堂後壁其¶
　後又有燕肅山水今又有易元吉猿及狟皆在屏¶
　風其諸司官&KR0213;皆莫之有亦禁林之竒玩也余自¶
　出翰𫟍夢寐思之今中書樞宻院惟内宴更衣則¶
　借學士院解歇每至裴回𦘕下不忍去也¶
　　　跋薛簡肅公(奎)書¶
右薛簡肅公詩并書其背乃天聖四年司農卿李湘¶
門狀是&KR0010;丙寅至今丁未實四十二年矣偶得於家¶
人篋中因褾軸而蔵之公之清節直道余既銘之而¶
<pb:KR4d0069_SBCK_023-17a>¶
有傳在國史此不復書治平四年閏月十八日¶
　　　跋醉翁吟¶
余以至和二年奉使契丹明年改元嘉祐與聖俞作¶
此詩後五年聖俞卒作詩殆今十有五年矣而聖俞¶
之亡亦十年也閱其辭翰一為泫然遂軸而蔵之熈¶
寧三年五月十三日¶
　　　題青州山齋¶
吾常喜誦常建詩云竹逕通幽處禪房花木深欲効¶
其語作一聮乆不可得廼知造意者為難工也晚來¶
青州始得山齋宴息因謂不意平生想見而不能道¶
<pb:KR4d0069_SBCK_023-17b>¶
以言者乃為已有於是益欲希其髣髴竟爾莫獲一¶
言夫前人為開其端而物景又在其目然不得自稱¶
其懷豈人才有限而不可彊將吾老矣文思之衰邪¶
兹為終身之恨爾熈寧庚戍仲夏月望日題¶
　　　跋三絶帖¶
南唐澄心堂紙為世𫠦珍今人家不復有曼卿詩與¶
筆稱雄於一時今亦未有繼者謂之三絶不為過矣¶
余家蔵此盖三十餘年熈寧壬子正月雨中記六一¶
居士¶
外集卷第二十三¶
<pb:KR4d0069_SBCK_023-18a>¶
論尹師魯墓誌故條析(石本作故/又條悉)可當之(石本作可/以當之)¶
而不簡(𩔖稾作而/或不簡)必求其可當務盡其道理(石本無/二其字)¶
歷貶(石本作歷/官屢貶)盡知師魯(四字上石/本有不字)仁義(石本作/忠義)其¶
學(石本無/其字)呌屈(𩔖稾作/呌地)於其銘文(石本無/其字)乃云銘文¶
(石本無/文字)以非罪(石本無/以字)未必為非(石本作/皆非)故不(此下/一有)¶
(必/字)若謂(石本作/若為)皇甫湜韓文公墓誌李翺行狀(𩔖稾/作皇)¶
(甫湜作韓文公/誌與李翺行狀)誌云(石本作/誌言)之戯(石本作/之喜)孔子言(石/本)¶
(作仲/尼言)故師魯之誌(故字下一/有於字)豈恤(此下石本/有彼字)¶
跋永城縣學記唯以(真蹟作/唯於)廢而(真蹟廢字/上有遂字)世人(真/蹟)¶
(無人/字)¶
<pb:KR4d0069_SBCK_023-18b>¶
　　此卷論尹師魯墓誌即辨誌也遂寧府有石刻載¶
　　師魯妻&KR0004;怒誌文簡略新進士孔嗣宗請詣潁州¶
　　與公辨論凡留半月公爲添換并遺辨誌又荅嗣¶
　　宗兩帖與今本書簡第七卷同但増一節云此不¶
　　當辨爲世人多云云恐尹氏惑之使其妻子不足¶
　　故須委曲近曽録&KR0009;范公今録奉呈爲語尹氏凡¶
　　三十九字據此則𫠦謂添換尚或可疑姑附于此■¶
　　外集第十九卷與杜訢書云尹氏子卒請韓太尉¶
　　别爲墓表以此見朋友與孝子用心常異然則當¶
　　時固無甚添換也¶
#+PROPERTY: JUAN 23
#+PROPERTY: FILE SB04n0358-023歐阳文忠公文集居士集-卷第二十三.
<pb:KR4d0069_SBCK_023-1a>¶
居士集卷第二十三　歐陽文忠公集二十三¶
　　碑銘二首¶
　　　忠武軍節度使同中書門下平章事武恭王¶
　　　公神道碑銘(并序)¶
惟王氏之先為常山眞定人後世葬河南密而密分¶
入于管城遂為鄭州管城人其封國仍世于魯惟魯¶
武康公事太宗皇帝秉節治戎出征入衛乃受遺詔¶
輔眞宗有勞有勤報䘏追崇以有兹魯國是生魯武¶
恭公公少以父任為西頭供奉官至道二年遣五將¶
討李繼遷公從武康公出鐵門為先鋒殺𫉬甚衆軍¶
<pb:KR4d0069_SBCK_023-1b>¶
至烏白池諸將失期不得進公告其父曰歸師過險¶
爭必亂乃以兵前守隘號其軍曰亂行者斬由是士¶
卒無敢先後雖武康公亦爲之按轡追兵望其軍整¶
不敢近武康公歎曰王氏有子矣後以御前忠佐爲¶
軍頭廵檢邢洺男子張洪霸聚盜二州間歷年吏不¶
能捕公以氈車載勇士爲婦人服盛飾誘之邯鄲道¶
中賊黨爭前邀劫遂皆就擒由是知名公以將家子¶
𪧐衛眞宗爲内殿直殿前左班都虞候捧日左廂都¶
指揮使累遷英州團練使今天子即位改博州團練¶
使知廣信軍徙知冀州遷康州防禦使歷龍神衞捧¶
<pb:KR4d0069_SBCK_023-2a>¶
日天武四廂都指揮使侍衛親軍歩軍馬軍殿前都¶
虞候歩軍副都指揮使桂福二州觀察使是時章獻¶
太后猶臨朝有詔補一軍吏公曰補吏軍政也敢挾¶
詔書以干吾軍亟請罷之太后固欲與之公不奉詔¶
乃止及太后上僊有司請衛士坐甲公以為故事無¶
爲太后喪坐甲又不奉詔於是天子知(一作/以)公可任¶
大事明道二年拜檢校太保簽署樞密院事遂爲副¶
使明年以奉國軍留後同知院事又明年領安徳軍¶
節度使又明年加檢校太尉宣徽南院使公為將善撫¶
士而識與不識皆喜為之稱譽其狀貌雄偉動人雖¶
<pb:KR4d0069_SBCK_023-2b>¶
里兒巷婦外至夷狄皆知其名氏御史中丞孔道輔¶
等因事以為言乃罷公樞密拜武寧軍節度使言者¶
不已即以為右千牛衛上將軍知隨州士皆為之懼¶
公舉止言色如平時惟不接賔客而巳乆之徙知(一/作)¶
(公)曹州而孔道輔卒客有謂公曰此害公者也公愀¶
然曰孔公以職言事豈害我者可惜朝廷亡一直臣¶
於是言者終身以為愧而士大夫服公為有量慶曆¶
二年起公為保靜軍留後知青州未行而契丹聚兵¶
幽涿遣使者有所求自河以北皆警乃拜公保静軍¶
節度使知澶州契丹使者過澶州見公喜曰聞公名¶
<pb:KR4d0069_SBCK_023-3a>¶
乆矣乃得見於此邪公為言巳衰老中國多賢士大¶
夫因&KR0204;坐客歷陳其世家使者竦聽是&KR0010;徙眞定府¶
定州等路都部署改宣徽南院使判成徳軍未行徙¶
判定州兼三路都部署公治其軍無撓其私亦不貸¶
其過居頃之士皆可用契丹使人覘其軍或勸公執¶
而戮之公曰吾軍整而和使覘者得吾實以歸是屈¶
人兵以不戰也明日大閱于郊公執桴鼔誓師號令¶
簡明進退坐作肅然無聲乃下令曰具糗糧聽鼔聲¶
視吾旗所鄕契丹聞之震恐㑹復議和兵解徙知陳¶
州道過京師天子遣中貴人問公欲見否公謝曰備¶
<pb:KR4d0069_SBCK_023-3b>¶
邊無功幸得&KR0170;恩徙内地不敢見明年徙河陽不行¶
以宣徽使奉朝請已而出判相州六年拜同中書門¶
下平章事判澶州明年徙鄭州封祁國公又明年乞¶
骸骨不許以為㑹靈觀使巳而復判鄭州徙澶州除¶
集慶軍節度使徙封冀國公皇祐三年遂以太子太¶
師致仕大朝㑹許綴中書門下班居一&KR0010;天子思之¶
起為河陽三城節度使同中書門下平章事判鄭州¶
六年以本官為樞密使徙封魯國公旣而上以富公¶
弼為宰相是歳契丹使者來公與之射使者曰天子¶
以公典樞密而用冨公為相得人矣語聞上喜賜公¶
<pb:KR4d0069_SBCK_023-4a>¶
御弓一矢五十公善射至老不衰甞侍上射辭曰幸¶
得備位大臣舉止為天下所視臣老矣恐不能勝弓¶
矢上再三諭之乃手二矢再拜一發中之遂將釋復¶
位上固勉之再發又中由是左右皆驩呼賜以襲衣¶
金帶自寶元慶暦之間元昊叛河西兵出(一無/出字)乆無¶
功士大夫爭進計䇿多所改作公𥬇曰奈何紛紛兵¶
法不如是也使士知畏愛而怯者勇勇者不驕以吾¶
可勝因敵而勝之爾豈多言哉其在樞密亦甞自請¶
臨邊不許凡大謀議必以咨之其在外則遣中貴人¶
詔問其言多見施用公自致仕復起掌樞密凡三&KR0010;¶
<pb:KR4d0069_SBCK_023-4b>¶
以老求去位至六七上為之不得巳以為景靈宫使¶
徙忠武軍節度使又以為同羣牧制置使五日一朝¶
給扶者以子&KR0002;孫一人是&KR0010;公年七十有八矣明年¶
二月辛未以疾薨于家詔輟視朝二日發哀于(一作/於)¶
苑中贈太尉中書令其遺言曰臣有俸禄足以具死¶
事不敢復累朝廷願無遣使者護喪無厚賻贈天子¶
惻然哀其志以黃金百兩白金三千兩賜其家固辭¶
不許以其年五月甲申葬于管城明年有詔史臣刻¶
其墓碑臣愚以謂自國家西定河湟北通契丹罷兵¶
不用幾四十年一日元昊叛幽燕亦犯約二邊騷動¶
<pb:KR4d0069_SBCK_023-5a>¶
而老臣𪧐將無在者公於是時屹然為中國鉅人名¶
將雖未甞躬矢石攻堅摧敵而恩信巳足撫士卒名¶
聲巳足動四夷遂登朝廷典掌機密以老還仕復起¶
干家保有冨貴享終壽考雖古之將帥及于是者其¶
幾何人至於出入勤勞之節與其進退綢繆君臣之¶
恩意可以襃勸後世如古詩書所載皆應法可書(一/作)¶
(紀)謹按魯武恭公諱徳用字元輔曽祖諱方追封蔣¶
國公祖諱玄追封䢴(一作/邢)國公皆贈中書令父諱超¶
建雄軍節度使贈尚書令(一有中/書今)追封魯國公謚曰¶
武康公娶宋氏武勝軍節度使延渥之女&KR0004;為安定¶
<pb:KR4d0069_SBCK_023-5b>¶
郡夫人追封榮國公夫人五男四女男曰咸熈東頭¶
供奉官蚤卒次曰咸融西京左藏庫使果州團練使¶
次曰咸庶(一作/度)内殿崇班早卒次曰咸英供備庫副¶
使次曰咸康内殿承制銘曰¶
魯始錫封以襃武康爰曁武恭乃克有&KR0022;桓桓武恭¶
其容甚飭偉其名聲以動夷狄公治軍旅不寛不煩¶
恩均令齊千萬一人公在朝廷出守入衛乃登大臣¶
與國謀議公曰老矣乞臣之身帝曰休哉汝予舊臣¶
亟其强起秉我樞鈞禮不䈥力老予敢侮公來在庭¶
拜母蹈舞&KR0002;子與孫𦔳其興俯凡百有位誰其敢儔¶
<pb:KR4d0069_SBCK_023-6a>¶
惟時黃耇天子之優冨貴之隆亦有能保孰享其終¶
如公壽考公有世徳載勲旂常刻銘有詔俾嗣其芳¶
　　　贈刑部尚書余襄公神道碑銘(并序)¶
始興襄公旣葬于曲江之明年其子仲荀走于亳以¶
來告曰余氏世爲閩人五代之際逃亂于韶自曽髙¶
以來晦迹嘉遁至于博士府君始有禄仕而襄公繼¶
之以大曲江僻在嶺表自始興張文獻公有聲于唐¶
爲賢相至公復出爲宋名臣蓋余氏徙韶歷四世始¶
有顯仕而曲江寂寥三百年然後再有聞人惟公位¶
登天臺正秩三品遂有爵土開國郷州以繼美前哲¶
<pb:KR4d0069_SBCK_023-6b>¶
而爲韶人榮至於襃䘏贈謚始終之寵盛矣蓋襃有¶
詔䘏有物贈有告而謚行考功有議有狀合而誌之¶
以閟諸幽有銘可謂備矣惟是螭首龜趺掲于墓隧¶
以表見於後世而昭示其子孫者冝有辭而闕焉敢¶
以為請謹按余氏韶州曲江人曽祖諱某祖諱某皆¶
不仕父諱某太常博士累贈太常少卿公諱靖字安¶
道官至朝散大夫守工部尚書集賢院學士知廣州¶
軍州事兼廣南東路兵馬鈐轄經略安撫使柱國始¶
興郡開國公食邑二千六百户食實封二百户治平¶
元年自廣朝京師六月癸亥以疾薨于金陵天子惻¶
<pb:KR4d0069_SBCK_023-7a>¶
然輟視朝一日賻以粟帛贈刑部尚書謚曰襄明年¶
七月某甲子返葬于曲江之龍歸郷成山之原公為¶
人質重剛勁而言語恂恂不見喜怒自少博學强記¶
至於歷代史記雜家小&KR0003;隂陽律曆外暨浮屠老子¶
之書無所不通天聖二年舉進士為贑縣尉書判拔¶
萃改將作監丞知新建縣再遷秘書丞刋校三史充¶
集賢校理天章閣待制范公仲淹以言事觸宰相得¶
罪諌官御史不敢言公䟽論之坐貶監筠州酒稅稍¶
徙泰州巳而天子感悟亟復用范公而因之以被斥¶
者皆召還惟公以便親乞知英州遷太常博士丁母¶
<pb:KR4d0069_SBCK_023-7b>¶
憂服除遂還為集賢校理同判太常禮院景祐慶暦¶
之間天下怠於乆安吏習因循多失職及趙元昊以¶
夏叛師出乆無功縣官財屈而民重困天子赫然思¶
振頽弊以修百度旣巳更用二三大臣又増置諌官¶
四貟使言天下事公其一人也即改右正言供職公¶
感激奮勵遇事輙言無所廻避姦䛕權倖屏息畏之¶
其補益多矣然亦不勝其怨嫉也慶暦四年元昊納¶
誓請和將加封冊而契丹以兵臨境上遣使言為中¶
國討賊且告師期請止母與和朝廷患之欲聽重絶¶
夏人而兵不得息不聽生事北邊議未決公獨以謂¶
<pb:KR4d0069_SBCK_023-8a>¶
中國猒兵乆矣此契丹之所幸一日使吾息兵養勇¶
非其利也故用此以撓我爾是不可聽朝廷雖是公¶
言猶留夏冊不遣而假公諌議大夫以報公從十餘¶
&KR0016;馳出居庸關見虜於九十九泉從容坐帳中辯言¶
(一作/折)徃復數十卒屈其議取其要領而還朝廷遂發¶
夏冊臣元昊西師旣解嚴而北邊亦無事是&KR0010;以本¶
官知制誥史館修撰而契丹卒自攻元昊明年使來¶
告捷又以公徃報坐習虜語出知吉州怨家因之中¶
以事左遷將作少監分司南京公怡然還郷里闔門¶
謝賔客絶人事凡六年天子毎思之欲用者數矣大¶
<pb:KR4d0069_SBCK_023-8b>¶
臣有不喜者弟遷光禄少卿于家又以為某(一本作/右領軍)¶
衛將軍壽州兵馬鈐轄辭不拜皇祐二年祀明堂覃¶
恩遷衛尉卿明年知䖍州丁父憂去官而蠻賊儂智¶
髙䧟邕州連破嶺南州縣圍廣州乃即廬中起公為¶
秘書監知潭州即日疾馳在道改知桂州廣南西路¶
經略安撫使公奏曰賊在東而徙臣西非臣志也天¶
子嘉之即詔公經制廣東西賊盜乃趨廣州而智髙¶
復西走邕州自智髙初起交趾請出兵助討賊詔不¶
許公以謂智髙交趾叛者冝聽出兵母沮其善意累¶
䟽論之不報至是公曰邕州與交趾接境今不納必¶
<pb:KR4d0069_SBCK_023-9a>¶
忿而反助智髙乃以便冝趣交趾㑹兵又募儂黃諸¶
姓酋豪皆縻以職與之誓約使聽節制或疑其不可¶
用公曰使不與智髙合足矣及智髙入邕州遂無外¶
援旣而宣撫使狄青㑹公兵敗賊於歸仁智髙走入¶
海邕州平公請復終喪不許諸將班師以智髙尚¶
在請留公廣西委以後事遷給事中諌官御史列䟽¶
言公功多而賞薄再遷尚書工部侍郎公留廣西逾¶
年撫緝完復嶺海肅然又遣人入特磨襲取智髙母¶
及其弟一人俘于京師斬之拜集賢院學士乆之徙¶
知潭州又徙青州再遷吏部侍郎嘉祐五年交趾冦¶
<pb:KR4d0069_SBCK_023-9b>¶
邕州殺五廵檢天子以謂恩信著於嶺外而為交趾¶
所畏者公也驛召以為廣西體量安撫使悉發荆湖¶
兵以從公至則移檄交趾召其臣費嘉祐詰責之嘉¶
祐皇恐對曰種落犯邊罪當死願歸(一本/作留)取首惡以¶
獻即械五人送欽州斬于界上公還邕人遮道留之¶
不得明年以尚書左丞知廣州英宗即位拜工部尚¶
書代還道病卒享年六十有五公經制五管前後十¶
年凡治六州所至有惠愛雖在兵間手不釋卷有文¶
集二十卷奏議五卷三史刋誤四十卷娶林氏封魯¶
郡夫人子男三人伯莊殿中丞早卒仲荀今為屯田¶
<pb:KR4d0069_SBCK_023-10a>¶
貟外郎叔英太常寺太祝女六人皆適士族孫(一本/有男)¶
四人孫女五人銘曰¶
余遷曲江仍世不顯奮自襄公有聲甚逺始興開國¶
襲美于前兩賢相望三百年間偉歟襄公惟&KR0022;之直¶
始登于朝官有言責左右獻納姦䛕屏息慶曆之治¶
實多&KR0024;益逢時有事奔走南北功書史官名在夷狄¶
出入艱勤險夷一徳小人之讒公廢于里一方有警¶
公起于家威行信結嶺海幽遐公之在焉帝不南顧¶
胡召其還殞于中路返柩來歸韶人&KR0018;土伐石刻辭¶
立于墓門以貽來世匪止韶人¶
<pb:KR4d0069_SBCK_023-10b>¶
¶
居士集卷第二十三¶
　熈寧五年秋七月男發等編定¶
　　紹熈二年三月郡人孫謙益校正¶
王武恭公碑河南密(此下一/有縣字)過險(一作/遇險)號其軍(一作/號令)¶
(其/軍)能捕(一作/敢捕)¶
余襄公碑曾祖諱從祖諱榮父諱慶(一本/如此)兵馬鈐轄¶
(鈐字上一/有都字)某甲子(一作/乙酉)成山(一作成/家山)猶留(猶字上一/有然字)¶
某衛將軍(一作雅/州刺史)嘉之(一作/喜之)廣東西(一作廣/南東西)入海(一/作)¶
<pb:KR4d0069_SBCK_023-11a>¶
(峒)太常寺太祝(一作大/理評事)皆適士族(一作長適職方貟/外郎郭師愈次適)¶
(屯田貟外郎孫邵次適𪧐州觀察支使周熊次適祕/書省校書郎章惇&KR0073;次適越州上虞縣主簿張元淳)¶
(一尚/㓜)孫男四人(一作七人嗣恭嗣昌皆大理評事嗣/隆太常寺奉禮郎嗣徽嗣光嗣立嗣)¶
(京未/仕)¶
(右石本所書較集本/加詳盖刻時所增)¶
<pb:KR4d0069_SBCK_023-11b>¶
