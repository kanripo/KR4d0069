# -*- mode: mandoku-view -*-
#+TITLE: 歐陽文粹
#+DATE: 2015-09-23 10:20:12
#+PROPERTY: JUAN 50


禮樂
禮樂治民之具也王者之愛養斯民其於教導之方甚
勤而備故禮防民之欲也周樂成民之俗也厚苟不由
焉則賞不足勸善刑不足禁非而政不成大宋之興八
<pb:KR4d0069_WYG_003-10b>
十餘嵗明天子仁聖思致民於太平久矣而天下之廣
元元之衆州縣之吏奉法守職不暇其他使愚民目不
識俎豆耳不聞弦匏民俗頑鄙刑獄不衰而吏無任責
夫先王之遺文具在凡嵗時吉凶聚㑹考古禮樂可施
民間者其别有㡬順民便事可行於今者有㡬行之固
有次第其所當先者又有㡬禮樂興而後臻於富庶歟
將既富而後教之歟夫政緩而迂鮮近事實教不以漸
則或戾民欲其不迂而政易成有漸而民不戻者其術
<pb:KR4d0069_WYG_003-11a>
何云儒者之於禮樂不徒誦其文必能通其用不獨學
於古必可施於今願悉陳之無讓
　　　問六經
六經者先王之治具而後世之取法也書載上古春秋
紀事詩以微言感刺易道隱而深矣其切於世者禮與
樂也自秦之焚書六經盡矣至漢而出者皆其殘脫顛
倒或傳之老師昏耄之說或取之冢墓屋壁之間是以
學者不明異說紛起況乎周禮其出最後然其為書備
<pb:KR4d0069_WYG_003-11b>
矣其天地萬物之統制禮作樂建國君民養生事死禁
非道善所以為治之法皆有條理三代之政美矣而周
之治迹所以比二代而尤詳見於後世者周禮著之故
也然漢武以為瀆亂不驗之書何休亦云六國隂謀之
說何也然今考之實有可疑者夫内設公卿大夫下至
府史胥徒以相副貳外分九服建五等差尊卑以相統
理此周禮之大略也而六官之屬略見於經者五萬餘
人而里閭縣鄙之長軍師卒伍之徒不與焉王畿千里
<pb:KR4d0069_WYG_003-12a>
之地為田㡬井容民㡬家王官王族之國邑㡬數民之
貢賦㡬何而又容五萬人者於其間其人耕而賦乎如
其不耕而賦則何以給之夫為治者故若是之煩乎此
其一可疑者也秦既誹古盡去古制自漢以後帝王稱
號官府制度皆襲秦故以至於今雖有因有革然大抵
皆秦制也未嘗有意於周禮者豈其體大而難行乎其
果不可行乎夫立法垂制將以遺後也使難行而萬世
莫能行與不可行等爾然則反秦制之不若也脫有行
<pb:KR4d0069_WYG_003-12b>
者亦莫能興或因以取亂王莽後周是也則其不可用
決矣此又可疑也然其祭祀衣服車旗似有可采者豈
所謂郁郁之文乎三代之治其要如何周禮之經其失
安在宜於今者其理安從其悉陳無隱
　　　問為治
古者為治有繁簡其施於民也有淺深各適其宜而已
三代之盛時地方萬里而王所自治者千里而已其餘
以建諸侯至於禮樂刑政頒其大法而使守之則其大
<pb:KR4d0069_WYG_003-13a>
體蓋簡如此諸侯大小國蓋數千必各立都邑建宗廟
卿士大夫朝聘祭祀訓農練卒居民度土自一夫以上
皆有法制則其於衆務何其繁也今自京師至於海隅
徼障一尉卒之職必命於朝政之大小皆自朝出州縣
之吏奉行而已是舉天下皆所自治其於大體則為繁
矣其州縣大小邑閭田井訓農練卒一夫以上略無制
度其於衆務何其忽而簡也夫禮以治民而樂以和之
徳義仁恩長養涵澤此三代之所以深於民者也政以
<pb:KR4d0069_WYG_003-13b>
一民刑以防之此其淺者爾今自宰相至于州縣之有
司莫不行文書治吏事其急在於督賦斂斷獄訟而已
此特淺者耳禮樂仁義吏不知所以為而欲望民之被
其敎其可得乎夫治大以簡則力有餘治小以繁則事
不遺制民以淺則防其僻漸民以深則化可成此三代
之所以治也今一切悖古簡其當繁而繁其可簡務其
淺而忽其深故為國百年而仁政未成生民未厚者以
此也然若欲使國體大小適繁簡之冝法政弛張盡淺
<pb:KR4d0069_WYG_003-14a>
深之術諸侯井田不可卒復施於今者何宜禮樂刑政
不可卒成用於今者何便悖古之失其原何自脩復之
方其術何始迹治亂通古今子大夫之職也其悉心以
陳焉
　　　問周禮
三王之治損益不同而制度文章惟周為大備周禮之
制設六官以治萬民而百事理夫公卿之任重矣若乃
祭祀天地日月宗廟社稷四郊明堂之類天子大臣所
<pb:KR4d0069_WYG_003-14b>
躬親者一嵗之間有㡬又有廵狩朝㑹師田射耕燕饗
凡大事之舉一嵗之間又有㡬而為其民者亦有畋獵
學校射鄉飲酒凡大聚㑹一嵗之間有㡬又有州黨族
官嵗時月朔春秋酺禜詢事讀法一嵗之間又有㡬其
齋戒供給期召奔走廢日㡬何由是而言疑其官不得
安其府民不得安其居亦何暇修政事治生業乎何其
煩之若是也然說者謂周用此以致太平豈朝廷禮樂
文物萬民富庶愷弟必如是之勤且詳然後可以致之
<pb:KR4d0069_WYG_003-15a>
歟後世苟簡不能備舉故其未能及於三代之盛歟然
為治者果若是之勞乎用之於今果安焉而不倦乎抑
其設施有法而第弗深考之歟諸君子為言之
　　　問井田
孟子以為井地不均則穀禄不平經界既正而分田制
禄可坐而定也故曰仁政必自經界始蓋三代井田之
法也自周衰迄今田制廢而不復者千有餘嵗凡為天
下國家者其善治之迹雖不同而其文章制度禮樂刑
<pb:KR4d0069_WYG_003-15b>
政未嘗不法三代而於井田之制獨廢而不取豈其不
可用乎豈憚其難而不為乎然亦不害其為治也仁政
果始於經界乎不可用與難為者果萬世之通法乎王
莽嘗依古制更名田矣而天下之人愁苦怨叛卒共起
而亡之莽之惡加于人者雖非一而耕田之制當時民
特為不便也嗚呼孟子之所先者後世皆不用而治用
之而民特愁苦怨叛以為不便則孟子謂之仁政可乎
記曰異世殊時不相㳂襲書又曰事不師古匪說攸聞
<pb:KR4d0069_WYG_003-16a>
書傳之言其戾如此而孰從乎孟子世之所師也豈其
泥於古而不通於後世乎豈其所謂迂闊者乎不然將
有說也自三代之後有天下莫盛漢唐漢唐之治視三
代何如其民田之制稅賦之差又何如其可施於今者
又何如皆願聞其詳也
　　　問為政
為政者徇名乎襲迹乎三代之名正名也其迹治迹也
所謂名者萬世之法也迹者萬世之制也正名立制言
<pb:KR4d0069_WYG_003-16b>
順事成然後因名迹以考實而其文章事物粲然無不
備矣可謂盛哉董仲舒以為三代質文有改制之名而
無變道之實者是也自秦肆其虐滅棄古典然後三代
之名與迹皆變易而喪其實豈所謂變其道者邪然自
秦迄今千有餘嵗或治或亂其廢興長短之勢各由其
人為之而已其襲秦之名不可改也三代之迹不可復
也豈其理之自然歟豈三代之制止於三代而不可施
於後世歟王莽求其迹而復井田宇文求其名而復六
<pb:KR4d0069_WYG_003-17a>
官二者固昏亂敗亡之國也然則孔子言為政必也正
名孟子言為政必始經界豈虚言哉然自秦以來治世
之主㡬乎三代者唐太宗而已其名迹固未嘗復三代
之一二而其治則㡬乎三王豈所謂名迹者非此之謂
歟豈遺名與迹而直考其實歟豈孔孟之所謂者有㫖
而學者弗深考之歟其酌古今之宜與其異同者以對
　　　問取士
古之取士者上下交相待以成其美今之取士者上下
<pb:KR4d0069_WYG_003-17b>
交相害欲濟於事可乎古之士教養有素而進取有漸
上之禮其下者厚故下之自守者重上非厚禮不能以
得士士非自重不能以見禮於上故有國者設爵禄車
服禮樂于朝以待其下為士者修仁義忠信孝悌於家
以待其上設于朝者知下之能副其待則愈厚居下者
知上之不薄于已故愈重此豈不交相成其美歟後世
之士則反是上之待其下也以為干利而進爾雖有爵
禄之設而日為之防以革進之濫者下之視其上也以
<pb:KR4d0069_WYG_003-18a>
為雖自重上孰我知不自進則不能以達由是上之待
其下也益薄下之自守者益不重而輕嗚呼居上者欲
得其人在下者欲行其道其可得邪原夫三代取士之
制如何漢魏迨今其變制又如何宜厯道其詳也制失
其本致其反本復自何時欲就今制稍復於古當自何
始今之士皆學古通經稍知自重矣¶而上之所以禮之
者未加厚也噫由上之厚然後致¶下之自重歟必下之
自重然後上禮之厚歟二者兩¶不為之先¶其勢亦奚由
<pb:KR4d0069_WYG_003-18b>
而合<md:KR4d0069_SBCK_001-1a>¶也宜具陳其本末與其可施於今者以對
　
　
　
　
　
　
　歐陽文粹巻三

<pb:KR4d0069_WYG_004-1a>
欽定四庫全¶¶¶¶¶書<md:KR4d0069_SBCK_001-1a>¶　歐陽文粹巻四　　　　　¶　宋　陳亮　編
　　¶¶書
　　　通進司¶上<md:KR4d0069_SBCK_001-3a>¶書<md:KR4d0069_SBCK_001-1a>¶臣伏見國家自元昊叛逆關西用兵以來為國言事者
衆矣臣初竊謂三䇿以料賊情然臣迂儒不識兵之大
計始猶遲疑未敢自信今兵興既久賊形已露如臣素
料頗不甚逺故竊自謂有可以助萬一而塵聽覽者謹
<pb:KR4d0069_WYG_004-1b>
條以聞惟陛下仁聖寛其狂妄之誅幸甚夫關西弛備
而民不見兵者二三十年矣使賊萌亂之初藏形隱計
卒然而來當是時吾之邊屯寡弱城堡未完民習久安
而易驚将非素選而敗怯使其羊驅豕突可以奮然而
深入然國威未挫民力未疲彼得城而居不能久守虜
掠而去可邀擊其歸此下䇿也故賊知而不為之外國
侵邊自古為患其攻城掠野敗則走勝則來蓋其常事
此中䇿也故賊兼而用之若夫假僣名號以威其衆先
<pb:KR4d0069_WYG_004-2a>
擊吾之易取者一二以悅其心然後訓養精銳為長久
之謀故其來也雖勝而不前不敗而自退所以誘吾兵
而勞之也或擊吾東或擊吾西乍出乍入所以使吾兵
分備多而不得減息也吾欲速攻賊方新銳坐而待戰
彼則不來如此相持不三四嵗吾兵已老民力已疲不
幸又遇水旱之災調歛不勝而盜賊羣起彼方奮其全
銳擊吾困弊可也使吾不堪其困忿而出攻決於一戰
彼以逸而待吾勞亦可也幸吾苦兵計未知出遂求通
<pb:KR4d0069_WYG_004-2b>
聘以邀嵗時之賂度吾困急不得不從亦可也是吾力
一困則賊謀無施而不可此兵法所謂不戰而疲人兵
者上䇿也而賊<md:KR4d0069_SBCK_001-2b>¶今方用之今¶¶¶¶¶三<md:KR4d0069_SBCK_001-5b>¶十萬之¶兵食於西者<md:KR4d0069_SBCK_001-6a>¶二
嵗矣¶¶¶¶¶¶又有<md:KR4d0069_SBCK_001-30b>¶十四¶五萬之鄉兵不耕而自食其民自古未
有四五十萬之兵連年仰食而國力不困者也臣聞元
昊之為賊威能畏其下恩能死其<md:KR4d0069_SBCK_001-33a>¶人自初僣叛嫚書已
上逾年而不出一出則鋒不可¶當執劫蕃官獲吾將帥
多禮而不殺此其兇謀所畜皆非倉卒者也奈何彼能
<pb:KR4d0069_WYG_004-3a>
以上䇿而疲吾吾不自知其已困彼為久計以撓我我
無長䇿而制之哉夫訓兵養士伺隙乘便用間出竒此
將帥之職也所謂閫外之事而君不御者可也至於外
料¶賊謀之心内察國家之勢知彼知此因謀制敵此朝
廷之大計也所謂廟算而勝者也不可以不思今¶賊謀
可知以久而疲我耳吾勢可察西人已困也誠能豐財
積粟以紓西人而完國壯兵則賊謀沮而廟算得矣夫
兵攻守而已然皆以財用為強弱也守非財用而不久
<pb:KR4d0069_WYG_004-3b>
此不待言請試言攻昔秦席六世之強資以事胡卒困
天下而不得志漢因文景之富力三舉而纔¶¶得¶¶河南隋¶
唐突厥吐蕃常與中國相勝敗擊而勝之有矣未有舉
而滅者秦漢尤强者其所攻今元昊之地是也況自劉
平陷没賊鋒熾銳未嘗挫衂攻守之計非臣所知天威
所加雖終期於掃盡然臨邊之将尚未聞得賊釁隙挫
其兇鋒是攻守皆未有休息之期而財用不為長久之
計臣未見其可也四五十萬之<md:KR4d0069_SBCK_001-33b>¶人坐而仰食然關西之
<pb:KR4d0069_WYG_004-4a>
地物不加多關東所有莫能¶運致掊克細碎既以無益
而罷之矣至於鬻官入粟下無應者改法㩁貨而商旅
不行是四五十萬之人惟取足於西¶人而已西人何為
而不困困而不起為盜者須水旱爾外為賊謀之所疲
内遭水旱而多故<md:KR4d0069_SBCK_001-1a>¶天下之患可勝道哉夫關西之物不
能加多則必通其漕運而致之漕運已通而關東之物
不充則無得而西矣故臣以為通漕運盡地利權商賈
三術並施則財¶用足而西人紓國力完而兵可以久以
<pb:KR4d0069_WYG_004-4b>
守以攻惟¶上所使夫小𤨏目前之利既不足為長久之
謀非旦夕而可效故為長久而計¶者初若迂愚而可笑
在必而行之則其利溥矣故臣區區不敢避迂愚之責
請上便宜<md:KR4d0069_SBCK_001-6a>¶三事<md:KR4d0069_SBCK_001-8a>¶惟陛下裁擇其一曰通漕運臣聞今為
西計者皆患漕運之不通臣以為但未求之耳今京師
在汴漕運不西而人之習見者遂以為不能西不知秦
漢隋唐其都在雍則天下之<md:KR4d0069_SBCK_001-8b>¶物皆可致之西也山川地
形非有變易於古其路皆在昔人可行今人胡為而不
<pb:KR4d0069_WYG_004-5a>
可漢初嵗漕山東粟數十萬石是時運路未修其漕尚
少其後武帝益修渭渠至漕百餘萬石隋文帝時㳂水
為倉轉相運置而關東汾晉之粟皆至渭南運物最多
其遺倉之迹徃往皆在然皆尚有三門之險自唐裴耀
卿又尋隋迹於三¶門東西置倉開山十八里為陸運以
避其險卒泝河而入渭當時嵗運不減二三百萬石其
後劉晏遵耀卿之路悉漕江淮之米以實關西後世言
能經財利而善漕運者耀卿與晏為首今江淮之米嵗
<pb:KR4d0069_WYG_004-5b>
入于汴者六百萬石誠能分給關西一二百萬石足矣
今兵之食汴漕者出戍甚衆有司¶不惜百萬之粟分而
及之其患者三門阻其中爾今宜浚治汴渠使嵗運不
阻然後按求耀卿之迹不憚十許里陸¶運之勞則河漕
通而¶物可致且紓關西之困使古無法今有可為尚當
為之況昔人行之而未逺今人行之而豈難哉耀卿與
晏初理漕時其得尚少至其末年¶¶所入十倍是¶¶¶可久行
之法明矣此水運之利¶也¶¶¶¶¶¶臣聞漢髙祖之入秦不由東
<pb:KR4d0069_WYG_004-6a>
關而¶道南陽過酈析而入武關曹操等起兵誅董卓亦
欲¶¶自南陽道丹析而入<md:KR4d0069_SBCK_001-9b>¶長安是時張濟又¶自長安出武
關¶¶¶¶¶奔南<md:KR4d0069_SBCK_001-14a>¶陽<md:KR4d0069_SBCK_001-3a>¶則自古用兵往来¶之徑也臣嘗至南陽問其
遺老云自鄧西北至永興六七百里今小商賈往往行
之初漢髙入關其兵十萬夫能容十萬兵之路宜不甚
狹而險也但自雒陽為都行者皆趨東關其路久而遂
廢今能按求而通之則武昌漢陽郢復襄陽梁洋金商
均房光化㳂漢之地十一二州之物皆可漕而頓之南
<pb:KR4d0069_WYG_004-6b>
陽自南陽為輕車人輦而遞之募置遞兵為十五六鋪
則十餘州之物日日入關¶而不絶㳂漢之地<md:KR4d0069_SBCK_001-3b>¶山多美才
近漢之民仰足而有餘以造舟車甚不難也前日陛下
深恤有司之勤内賜禁錢數十萬以供西用而道路¶艱
逺輦運逾¶年不能畢至至於軍装輸送多¶苦<md:KR4d0069_SBCK_001-4b>¶秋霖邊州
已寒冬服<md:KR4d0069_SBCK_001-6a>¶尚滯於路其艱<md:KR4d0069_SBCK_001-7a>¶如此夫使州縣綱吏¶逺輸京
師轉冒艱滯然¶後得西豈若較南¶¶陽之旁郡度其道里
入于武關¶與<md:KR4d0069_SBCK_001-8a>¶至京師逺¶近等者與其尤近¶者皆使¶直輸<md:KR4d0069_SBCK_001-11a>¶
<pb:KR4d0069_WYG_004-7a>
于關西京師之¶用有不足則以禁帑出賜有司者代而
充用其迂曲¶簡直利害較然矣此陸運之利也其二曰
盡地利臣<md:KR4d0069_SBCK_001-11b>¶聞昔之畫財利者易為工今之言財利者難
為術昔者之民賦稅而已故其不¶足則鑄山煑海㩁酒
與茶征關市而筭舟¶車尚有<md:KR4d0069_SBCK_001-12a>¶可為之法以苟<md:KR4d0069_SBCK_001-15b>¶一時之用
自漢魏迄今其法日増其取益細今取民之法盡矣昔
者賦外之征以備有事之用今盡取民之法用於無事
之時悉以冗費而糜之矣至卒然有事則無法可増然
<pb:KR4d0069_WYG_004-7b>
獨猶有可為者民作而輸官者已勞而游手之人方逸
地之産物者耕不得代而不墾之土尚多是民有遺力¶
地有遺利此<md:KR4d0069_SBCK_001-16a>¶可為也¶况歴¶視<md:KR4d0069_SBCK_001-18a>¶前世用兵者未嘗不<md:KR4d0069_SBCK_001-18b>¶先營
田<md:KR4d0069_SBCK_001-24a>¶漢武帝時兵興用乏趙過為畎田人犂之法以足用
趙充國攻西羌議者爭欲出擊而充國深思全勝之䇿
能忍而待其弊至違詔罷兵而治屯田田於極邊以遊
兵而防鈔寇¶則其理田不為易也猶勉為之後漢之時
曹操屯兵許下強敵四面以今視之疑其旦夕戰爭而
<pb:KR4d0069_WYG_004-8a>
不暇然用棗祇韓浩之計建置田官募民而田近許之
地嵗得榖百萬石其後郡國皆田積榖無數隋唐田制
尤廣不可勝舉其勢艱而難田莫若充國迫急而不暇
田莫如曹操然皆勉焉不以迂緩而不田者知地利之
博而可以紓民勞也今天下之土不耕者多矣臣未能
悉言謹舉其近者自京已西土之不闢者不知其數非
土之瘠而棄也蓋人不勤農與夫役重而逃爾久廢之
地其利數倍於營田今若督之使勤與免其役則願耕
<pb:KR4d0069_WYG_004-8b>
者衆矣臣聞鄉兵之不便<md:KR4d0069_SBCK_001-24b>¶於民議者方論之矣充兵之<md:KR4d0069_SBCK_001-27a>¶人遂棄農業託云教習聚而¶飲博取資其<md:KR4d0069_SBCK_001-29a>¶家不<md:KR4d0069_SBCK_001-4a>¶顧無有
官吏不加禁父兄不<md:KR4d0069_SBCK_001-5b>¶敢詰家家<md:KR4d0069_SBCK_001-6a>¶自以為患也<md:KR4d0069_SBCK_001-11a>¶河東河北
關¶西之鄉<md:KR4d0069_SBCK_001-11b>¶兵¶此猶有<md:KR4d0069_SBCK_001-12a>¶用若<md:KR4d0069_SBCK_001-14a>¶京東西者平居不足以備盜
而水旱適足以為盜其尤可患者京西素¶貧之地非有
山澤之饒民惟力農是仰而¶今三夫之家一人五夫之
家三人為游¶手<md:KR4d0069_SBCK_001-17b>¶凡<md:KR4d0069_SBCK_001-19b>¶十八九州以少言之尚可四五萬人
不耕而食是自相¶糜耗而重困也¶¶¶今<md:KR4d0069_SBCK_001-20a>¶誠<md:KR4d0069_SBCK_001-4a>¶能盡驅之使耕
<pb:KR4d0069_WYG_004-9a>
于棄地官貸其種嵗田¶之入與中分之¶¶如民之法募吏
之習田者為田官優其課最而誘¶之則民願田者衆¶矣¶¶¶¶¶¶¶
太宗皇<md:KR4d0069_SBCK_001-8a>¶帝時嘗貸陳蔡民錢使市牛而耕<md:KR4d0069_SBCK_001-29b>¶真宗皇帝時
亦¶用耿望之言買牛湖南而治屯田今湖南之牛嵗賈
于北者皆出京西若官為買之不難得也且鄉兵本農
也籍而為兵遂棄其業今幸其去農未久尚可復驅還
之田畝使不得羣逰而飲博以為父兄之患此民所願
也一夫之力以逸而言任耕縵田一頃使四五萬人皆
<pb:KR4d0069_WYG_004-9b>
耕而久廢之田利又數倍則嵗穀不可勝數矣京西之
分北有大河南至漢而西接關若又通其水陸之運所
在積穀惟陛下詔有司而移用之耳其三曰權商賈臣
聞秦廢王法啓兼并其上侵公利下刻細民為國之患
久矣自漢以来嘗欲為法而抑奪之然不能也蓋為國
者興利日繁兼并者趨利日巧至其甚也商賈坐而權
國利其故非他由興利廣也夫興利廣則上難專必與
下而共之然後通流而不滯然為今議者方欲奪商之
<pb:KR4d0069_WYG_004-10a>
利一歸於公上而專之故奪商之謀益深則為國之利
益損前日有司屢變其法法每一變則一嵗之間所損
數百萬議者不知利不可專欲專而反損但云變法之
未當變而不巳其損愈多夫欲十分之利皆歸于公至
其虧少十不得三不若與商共之常得其五也今為國
之利多者茶與鹽耳茶自變法巳来商賈不復一嵗之
失數年莫補所在積朽棄而焚之前日議者屢言三稅
之法為便有司既已詳之矣今誠能復之使商賈有利
<pb:KR4d0069_WYG_004-10b>
而通行則上下濟矣解池之鹽積若山阜今宜暫下其
價誘羣商而散之先為令曰三年將復舊價則貪利之
商爭先而湊矣夫茶者生於山而無窮鹽者出於水而
不竭賤而散之三年十未減其一二夫二物之所以貴
者以能為國資錢幣爾今不散而積之是惜朽壤也夫
何用哉夫大商之能蕃其貨者豈其銖銖躬自鬻於市
哉必有販夫小賈就而分之販夫小賈無利則不為故
大商不妬販夫之分其利者恃其貨博雖取利少貨行
<pb:KR4d0069_WYG_004-11a>
流速則積少而為多也今為大國者有無窮不竭之貨
反妬大商之分其利寧使無用而積為朽壤何哉故大
商之善為術者不惜其利而誘販夫大國之善為術者
不惜其利而誘大商此與商賈共利取少而致多之術
也若乃縣官自為鬻市之事此大商之不為臣謂行之
難久者也誠能不較錙銖而思逺大則積朽之物散而
錢幣通可不勞而用足矣臣愚不足以知時事若夫堅
守以扞賊利則出而擾之凡小便宜願且委之邊將至
<pb:KR4d0069_WYG_004-11b>
於積穀與錢通其漕運不二三嵗而國力漸豐邊兵漸
習賊銳漸挫而有隙可乘然後一舉而滅之此萬全之
䇿也願陛下以其小者責將帥謀其大計而行之則天
下幸甚
　
　
　
　歐陽文粹巻四

<pb:KR4d0069_WYG_005-1a>
欽定四庫全書
　歐陽文粹巻五　　　　　　宋　陳亮　編
　　書
　　　準詔言事
臣近準詔書許臣上書言事臣學識愚淺不能廣引深
逺以明治亂之原謹採當今急務條為三弊五事以應
詔書所求伏惟陛下裁擇臣聞自古王者之治天下雖
有憂勤之心而不知致治之要則心愈勞而事愈乖雖
<pb:KR4d0069_WYG_005-1b>
有納諫之明而無力行之果斷則言愈多而聽愈惑故
為人君者以細務而責人專大事而獨斷此致治之要
術也納一言而可用雖衆說不得以沮之此力行之果
斷也知此二者天下無難治矣伏見國家自大兵一動
中外騷然陛下思社稷之安危念兵民之疲弊四五年
來聖心憂勞可謂至矣然而兵日益老賊日益強併九
州之力討一西戎小者尚無一人敢前今又北敵大者
違盟而動其將何以禦之從來所患者四裔今四裔叛
<pb:KR4d0069_WYG_005-2a>
矣所惡者盜賊今盜賊起矣所憂者水旱今水旱作矣
所賴者民力今民力困矣所須者財用今財用乏矣陛
下之心日憂於一日¶天下之勢嵗危於一嵗此臣所謂
用心雖勞不知求致治之要者也近年朝廷開發言路
獻計之士不下數千然而事緒轉多枝梧不暇從前所
採衆議紛紜至於臨事誰策可用此臣所謂聽言雖多
不如力行之果斷者也伏思聖心所甚憂而當今所尚
闕者不過曰無兵也無將也無財用也無禦戎之䇿也
<pb:KR4d0069_WYG_005-2b>
無可任之臣也此五者陛下憂其未有而臣謂今皆有
之然陛下未得而用者未思其術也國家創業之初四
方割據中國地狹兵民不多然尚能南取荆楚收偽唐
定閩嶺西平兩蜀東下并潞北窺幽燕當時所用兵財
將吏其數㡬何惟善用之故不覺其少何況今日承百
年祖宗之業盡有天下之富強人衆物盛十倍國初故
臣敢曰有兵有將有財用有禦戎之䇿有可任之臣然
陛下皆不得而用者其故何哉由朝廷有三大弊故也
<pb:KR4d0069_WYG_005-3a>
何謂三弊一曰不慎號令二曰不明賞罰三曰不責功
實此三弊因循於上則萬事弛慢廢壊於下臣聞號令
者天子之威也賞罰者天子之權也若號令不信賞罰
不當則天下不服故又須責臣下以功實然後號令不
虚出而賞罰不濫行是以慎號令明賞罰責功實此三
者帝王之竒術也自古人君英雄如漢武帝聰明如唐
太宗皆知用此三術而自執威權之柄故所求無不得
所欲皆如意漢武好用兵則誅滅四夷立功萬里以快
<pb:KR4d0069_WYG_005-3b>
其心欲求將則有衛霍之材以供其指使欲得賢士則
有公孫董汲之徒以稱其意唐太宗好用兵則誅突厥
服遼東威振夷狄以逞其志欲求將則有李靖李勣之
徒入其駕馭欲得賢士則有房杜之輩在其左右此二
帝者可謂所求無不得所欲皆如意無他術也惟能自
執威權之柄耳伏惟陛下以聖明<md:KR4d0069_SBCK_002-1b>¶之姿超出二帝又<md:KR4d0069_SBCK_002-2a>¶盡
有漢唐之天<md:KR4d0069_SBCK_002-3b>¶下然而欲<md:KR4d0069_SBCK_002-4a>¶禦邊則¶常患無兵欲破賊則常
患無將欲贍軍¶則常患無財用欲威服¶四夷則常患無
<pb:KR4d0069_WYG_005-4a>
䇿欲任¶使賢材則常患<md:KR4d0069_SBCK_002-6b>¶無人是所求¶皆不得所欲皆¶不
如意其故無他¶由不用威權之術也¶自古帝<md:KR4d0069_SBCK_002-7b>¶王或¶為強¶
臣¶¶¶¶¶¶所制<md:KR4d0069_SBCK_002-8b>¶或為<md:KR4d0069_SBCK_002-13b>¶小人所惑則<md:KR4d0069_SBCK_002-14b>¶威權不得出於巳今朝無強
臣之患旁無小人偏任之溺内外臣庶尊陛下如天愛
陛下如父傾耳延首顧陛下之所為然何所憚而不為
乎若一日赫然執威權以臨之則萬事皆辦何患五者
之無奈何為三弊之因循而一事之不集臣請言三弊
夫言多變則不信令頻改則難從今出令之初不加詳
<pb:KR4d0069_WYG_005-4b>
審行之未久尋又更張以不信之言行難從之令故每
有處置之事州縣知朝廷未是一定之命則官吏或相
謂曰且未要行不久必須更改或曰備禮行下略與應
破指揮旦夕之間果然又變至於將吏更易道路疲於
送迎符牒縱横上下莫能遵守中外臣庶或聞而歎息
或聞而竊笑歎息者有憂天下之心竊笑者有輕朝廷
之意號令如此欲威天下其可得乎此不慎號令之弊
也用人之術不過賞罰然賞及無功則恩不足勸罰失
<pb:KR4d0069_WYG_005-5a>
有罪則威無所懼雖有人不可用矣太祖時王全斌破
蜀而歸功不細矣犯法一貶十年不問是時方討江南
故黜全¶斌與諸將立法太祖神武英斷¶所以能平定¶¶天
下者¶其賞罰之法皆如<md:KR4d0069_SBCK_002-15a>¶此也昨¶關西¶¶用兵四五¶年矣<md:KR4d0069_SBCK_002-17a>¶大
將以無功罷者依舊居官軍中見無¶功者不妨得¶好官
則諸將誰肯立功矣禆¶將畏懦逗留者皆當斬罪或暫
貶而尋遷或不貶而依舊軍中見有罪者不誅則諸將
誰肯用命矣所謂賞不¶足¶勸威無¶¶所懼賞罰<md:KR4d0069_SBCK_002-17b>¶如此而欲
<pb:KR4d0069_WYG_005-5b>
用人¶其可得乎此不明賞罰之弊也自兵動以來處置
之事不少然多有名而無實臣請略言其一二<md:KR4d0069_SBCK_002-1a>¶則其他<md:KR4d0069_SBCK_002-7a>¶可知數年以來㸃¶兵不絶諸路之<md:KR4d0069_SBCK_002-7b>¶民半為<md:KR4d0069_SBCK_002-8a>¶兵矣其間老
弱病患短<md:KR4d0069_SBCK_002-8b>¶小怯懦¶¶者不可勝數¶是有㸃兵之虚名而無
得兵之實數也新¶集之兵所<md:KR4d0069_SBCK_002-10b>¶在¶¶¶¶¶¶¶¶教¶習追呼¶¶¶上下¶民不安
居主教者非將領之材所教者¶無旗鼓之¶¶¶節往来<md:KR4d0069_SBCK_002-13a>¶州縣
愁嘆嗷嗷既多是老病小怯之¶人又無訓齊精練之法
此有教兵之虚名而¶無訓<md:KR4d0069_SBCK_002-13b>¶兵之¶¶實藝也<md:KR4d0069_SBCK_002-1b>¶諸路州軍分造
<pb:KR4d0069_WYG_005-6a>
器械工作之際已勞民力輦運般送又苦道塗然而鐵
刃不剛筋膠不固長短大小多不中度造作之所但務
充數而速了不計所用之不堪經歴官司又無檢¶責此
有器械之虚名而無器械之實用也以草草之法教老
怯之兵執鈍折不堪之器械<md:KR4d0069_SBCK_002-3a>¶百戰百敗理¶¶¶¶在不疑<md:KR4d0069_SBCK_002-4b>¶臨事
而悟何¶¶可¶¶¶¶及¶乎<md:KR4d0069_SBCK_002-5b>¶故<md:KR4d0069_SBCK_002-9b>¶事無大小悉皆鹵莽則不責功實之
弊也臣故曰三弊因循於上則萬事弛慢廢壊於下萬
事不可盡言臣請言大者五事其一曰兵臣聞攻人以
<pb:KR4d0069_WYG_005-6b>
謀不以力用兵鬭智不鬭多前代用兵之人多者常敗
少者常勝漢王尋等以百萬之兵遇光武九千人而敗
是多者敗而少者勝也苻堅以百萬之兵遇東晉二三
萬人而敗是多者敗而少者勝也曹操以三十萬青州
兵大敗於吕布退而歸許復以二萬人破袁紹十四五
萬是用兵多則敗少則勝之明驗也况於四裔尤難以
力爭只可以計取李靖破突厥於定襄只用三千人其
後破頡利於隂山亦不過一萬蓋兵不在多能以計取
<pb:KR4d0069_WYG_005-7a>
爾故善用兵者以少為多不善用者雖多而愈少也為
今計者添兵則耗國減兵則破賊今㳂邊之兵不下七
八十萬可謂多矣然訓練不精又有老弱虚數則十人
不當一人是七八十萬之兵不當七八萬人之用加以
軍無統制分散支離分多為寡兵法所忌此所謂不善
用兵者雖多而愈少故常戰而常敗也臣願陛下赫然
奮威勑勵諸將精加訓練去其老弱七八十萬中可得
五十萬數古人用兵以一當百今既未能但得以一當
<pb:KR4d0069_WYG_005-7b>
十則五十萬精兵可當五百萬兵之用此所謂善用兵
者以少而為多古人所以少而常勝者以此也今不思
實效但務添多耗國耗民積以年嵗賊雖不至天下巳
困矣此一事也其二曰將臣又聞古語曰將相無種故
或出於奴僕或出於軍卒或出於盜賊惟能不次而用
之乃為名將耳國家求將之意雖勞選將之路太狹今
詔近臣舉將而限以資品則英豪之士在下位者不可
得矣試將材者限以弓馬一夫之勇則智略萬人之敵
<pb:KR4d0069_WYG_005-8a>
皆遺之矣山林竒傑之士召而至者以其貧賤而薄之
不過與一主簿借職使其怏怏而去則古之屠釣飯牛
之傑皆激怒而失之矣至於無人可用則寧用龍鍾跛
躄庸懦暗劣之徒皆授之兵柄天下三尺童子皆為朝
廷危之前日澶淵之卒㡬為國家生事此可見也議者
不知取將之無術但云當今之無將臣願陛下革去舊
弊奮然精求有賢豪之士不須限以下位有智略之人
不必試以弓馬有山林之傑不可薄其貧賤惟陛下能
<pb:KR4d0069_WYG_005-8b>
以非常之禮待人人臣亦將以非常之效報國此二事
也其三曰財用臣又聞善治病者必醫其受病之處善
救弊者必尋其起弊之源今天下財用困乏其弊安在
起於用兵而費大故也漢武好窮兵用盡累世之財當
時勒兵單于臺不過十八萬尚能困國力况未若今日
七八十萬連四五年而不罷所以罄天地之所生竭萬
民之膏血而用不足也今雖有智者物不能増而計無
所出矣惟有減冗卒之虚費練精兵而速戰功成兵罷
<pb:KR4d0069_WYG_005-9a>
自然足矣今兵有可減之理無人敢當其事賊有速擊
之便無將敢奮其勇後時敗¶事徒耗國而耗民此三事
也其四曰禦戎之¶䇿臣又聞兵法曰上兵伐謀其次伐
交北敵與¶¶朝廷<md:KR4d0069_SBCK_002-10b>¶通好僅四十¶年不敢妄動今一旦發其
狂謀者其意何在蓋見中國頻為元昊所敗故敢啓其
貪心伺隙而動爾今若勑勵諸將選兵秣馬疾入西界
但能痛敗昊賊一陣則吾軍威大振而敵計沮矣此所
謂上兵伐謀者也今詗事者皆知北敵與西賊通謀欲
<pb:KR4d0069_WYG_005-9b>
倂二國之力窺我河北陜西今若我能先擊敗其一國
則敵勢減半不能獨舉此兵法所謂伐交者也元昊地
狹賊兵不多向來攻我傳聞北敵常有助兵今若敵中
自有㸃集之謀而元昊驟然被擊必求助於北敵¶北敵
分兵助昊則可牽其南寇之力若不助昊則二國有隙
自相疑貳此亦伐交之䇿也假令二國剋期分路來寇
我能先期大¶舉則元昊倉皇自救不暇豈能與北敵相
為表裏是破其素定之約乖其剋日之期此兵法所謂
<pb:KR4d0069_WYG_005-10a>
親而離之者亦伐交之䇿也元昊叛逆以¶來幸而屢勝
常有輕¶視諸將之¶心今又<md:KR4d0069_SBCK_002-11b>¶見朝廷北¶憂戎虜方經營於
河朔必謂我師不能西出今乘其驕怠正是疾驅急擊
之時此兵法所謂出其不意者此取勝之上䇿也前年
西將有請出攻者當時賊氣方盛我兵未練朝廷尚計
其出師况今元昊有可攻之勢此不可失之時彼方幸
吾憂河北而不虞我能西征出其不意此可攻之勢也
自四路分帥今巳半年訓練恩信兵已可用故近日屢
<pb:KR4d0069_WYG_005-10b>
奏小㨗是我師漸振賊氣漸衂此可攻之勢也¶苟失此
時而使二敵先¶來則吾<md:KR4d0069_SBCK_002-12a>¶無䇿矣¶¶¶¶臣願陛下詔執事之臣
熟議而行之此四事也其五曰可¶任之臣臣又聞仲尼
曰十室之邑必有忠信况今文武列職徧於¶天下其間
豈無材智之臣而陛下總治萬幾之大既不暇盡識其
人故不能躬自進賢而退不肖執政大臣動拘舊例又
不敢進賢而退不肖審官吏部三班之職但掌文簿差
除而巳又不敢越次進賢而退不肖是上自天子下至
<pb:KR4d0069_WYG_005-11a>
有司無一人得進賢而退不肖者所以賢愚混雜僥倖
相容三載一遷更無旌别平居無事惟患太多而差遣
不行一旦臨事要人常患乏人使用自古任官之法無
如今日之繆也今議者或謂舉主轉官為進賢犯罪黜
責為退不肖此不知其弊之深也大凡善惡之人各以
類聚故守亷慎者各舉清幹之人有贓汚者各舉貪濁
之人好徇私者各舉請求之人性庸暗者各舉不材之
人朝廷不問是非但見舉主數足便與改官則清幹者
<pb:KR4d0069_WYG_005-11b>
進矣貪濁者亦進矣請求者亦進矣不材者亦進矣混
淆如此便可為進賢之法乎方今黜責官吏豈有澄清
糾舉之術哉惟犯贓之人因民論訴者乃能黜之耳夫
能舞弄文法而求財賄者亦强黠之吏政事必由已出
故雖誅剥豪民尚或不及貧弱至於不材之人不能主
事衆胥羣吏共為姦欺則民無貧富一時受弊以此而
言則贓吏與不材之人為害等耳今贓吏因自敗者乃
加黜責十不去其一二至於不材之人上下共知而不
<pb:KR4d0069_WYG_005-12a>
問寛緩容姦其弊如此便可為退不肖之法乎賢不肖
既無别則宜乎設官雖多而無人可用也臣<md:KR4d0069_SBCK_002-12b>¶願陛下明
賞罰責功實則材皆列於陛下之前矣臣故曰五者皆
有然陛下不得而用者為有弊也三弊五事臣既已詳
言之矣惟陛下擇之天下之務不過此也方今天文變
於上地理逆於下人心怨於内四夷攻於外事勢如此
矣非是陛下遲疑寛緩之時惟願為社稷生民留意
　
<pb:KR4d0069_WYG_005-12b>
　
　
　
　
　¶
　
　
　歐陽文粹巻五

<pb:KR4d0069_WYG_006-1a>
欽定¶四庫全書
　歐陽文粹巻六　　　　　　宋　陳亮　編
　　書
　　　辨杜韓范富
臣聞士不忘身不為忠言不逆耳不為諫故臣不避羣
邪切齒之禍敢冒一人難犯之顔惟賴聖慈幸加省察
臣伏見杜衍韓琦范仲淹富弼等皆是陛下素所委¶任
之臣¶¶一旦相繼而罷天下之士皆素知其¶可用之賢而
<pb:KR4d0069_WYG_006-1b>
不聞其可罷之罪臣職雖在外事不審知然臣竊見自
古小人讒害忠賢其識不逺欲廣陷良善則不過指為
朋黨欲摇動大臣則必須誣以専權其故何也夫去一
善人而衆善人尚在則未為小人之利欲盡去之則善
人少過難為一二求瑕惟指以為朋黨則可一時盡逐
至如大臣已被知遇而䝉信任者則不可以他事動摇
惟有專權是人主之所惡故須此說方可傾之臣料杜
衍等四人各無大過而一時盡逐富弼與仲淹委任尤
<pb:KR4d0069_WYG_006-2a>
深而忽遭離間必有朋黨専權之說上惑聖聦臣請詳
言之昔年仲淹初以忠言讜論聞於中外天下賢士爭
相稱慕當時姦臣誣作朋黨猶難辨明自近¶¶¶日陛下<md:KR4d0069_SBCK_002-13a>¶擢¶¶
此數人並¶在兩府察其臨事可以辨也盖杜衍為人清
慎而謹守規矩仲淹則恢廓自信而不疑韓琦則純正
而質直富弼則明敏而果銳四¶人為性既各¶不同雖皆
歸於盡忠而其所見各異故於議事多不¶相從至如杜
衍欲深罪滕宗諒仲淹¶力爭而寛之仲淹謂契丹必攻
<pb:KR4d0069_WYG_006-2b>
河東請急修邉備富弼料九事力言契丹必不來至如
尹洙亦號仲淹之黨及爭水¶洛城事韓琦則是尹洙而
非劉滬仲淹則<md:KR4d0069_SBCK_002-13b>¶是劉滬而非尹洙¶¶¶此數事尤彰著¶¶¶¶陛下
素已知者此四人者可謂公正之賢也平日閒居則相
稱美之不暇為國議事則公言廷爭而無私以此而言
臣見杜衍等真得漢史所謂忠臣有不和之節而小人
讒為朋黨可為誣矣臣聞有國之權誠非臣下之得專
也臣切思仲淹等自入兩府已來不見其專權之迹而
<pb:KR4d0069_WYG_006-3a>
但見其善避權也夫權得名位則可行故行權之臣¶必
貪名位自陛下召琦與仲淹於陜西琦等讓至五<md:KR4d0069_SBCK_002-14a>¶六陛
下亦¶五六召之至¶如富¶弼<md:KR4d0069_SBCK_002-1b>¶三<md:KR4d0069_SBCK_002-7b>¶命<md:KR4d0069_SBCK_002-1a>¶學士<md:KR4d0069_SBCK_002-5a>¶兩¶命<md:KR4d0069_SBCK_002-5a>¶樞宻副¶使毎
一命未甞不懇讓者愈切而陛下用之愈堅故天下之
人所共知臣但見避讓太繁不見其專權貪位也及陛
下堅不許辭方敢受命然猶未敢别有所為陛下見其
作事乃開天章召而賜坐授以紙筆使其條事然衆人
避讓不敢下筆弼等亦不敢獨有所述因此又煩聖慈
<pb:KR4d0069_WYG_006-3b>
出手詔指定姓名專責其條列大事而行之弼等遲回
近及一月方敢略條數事仲淹老練世事必知凡百難
猛更張故其所陳志在逺大而多若迂緩但欲漸而行
之以久兾皆有效弼性雖銳然亦不敢自出意見但舉
祖宗故事請陛下擇而行之自古君臣相得一言道合
遇事而行更無推避弼等䝉陛下堅意委任督責丁寧
而猶遲緩自疑作事不果然小人巧譛而曰專¶權者豈
不誣哉¶至¶¶¶如兩¶路宣撫<md:KR4d0069_SBCK_002-5b>¶國朝累遣大臣况自中國之威
<pb:KR4d0069_WYG_006-4a>
近年不振<md:KR4d0069_SBCK_002-6b>¶故<md:KR4d0069_SBCK_002-10a>¶元昊叛逆一方而勞困及扵天下北敵乘¶
釁違盟而動其書辭侮慢至有責祖宗之言陛下憤耻
雖深但以邉防無備未可與争屈志買和莫大之辱弼
等見中國累年侵陵之患感陛下不次進用之恩故各
自請行力思雪耻㳂山傍海不憚勤勞欲使武備再修
國威復振臣見弼等用心本欲尊陛下威權以禦四夷
未見其侵權而作過也¶伏惟陛下睿哲聰明有知人之
聖臣下能否洞達不遺故于千官¶¶¶¶¶百辟之<md:KR4d0069_SBCK_002-10b>¶中親選得<md:KR4d0069_SBCK_002-11a>¶此
<pb:KR4d0069_WYG_006-4b>
數¶¶¶¶人一<md:KR4d0069_SBCK_002-11b>¶旦¶¶罷去而¶¶¶使羣邪相賀于内<md:KR4d0069_SBCK_002-12a>¶四夷相賀于<md:KR4d0069_SBCK_002-13b>¶外<md:KR4d0069_SBCK_002-17a>¶此
臣所以為陛下惜也伏惟<md:KR4d0069_SBCK_002-17b>¶陛下聖徳仁慈保全忠善退
去之際恩禮各優今仲¶淹四¶¶路之任亦不輕<md:KR4d0069_SBCK_002-18a>¶矣¶¶¶¶¶願陛下
拒絶羣謗委信不¶疑使盡其所為猶有禆補方今西北
二虜交爭未已正是天與陛¶¶下經營之時<md:KR4d0069_SBCK_002-18b>¶而弼與琦豈
可置之閒處¶¶¶伏望早辨讒巧特加圖任則不勝幸甚臣
自前歲召入諌院十月之内七受聖恩而致身兩制常
思榮寵至深未知報効之所羣邪爭進讒巧而正士繼
<pb:KR4d0069_WYG_006-5a>
去朝廷乃臣忘身報國之時豈可緘言而避罪敢竭愚
瞽惟陛下擇之
　　　¶上政府
脩¶¶不¶佞少以文章言語自任而頃忝備諌諍之臣得與
朝廷¶論議中外多事天子急於聽納之時不以為愚妄¶¶
加奬擢及得寵太過受恩太深則自視區區素所<md:KR4d0069_SBCK_002-19a>¶任者
不足以稱萬一故方欲勉强¶以伸報効而䝉相公不以
為不才而擇天下諸路¶中最重之地以授之而責其報
<pb:KR4d0069_WYG_006-5b>
効當此之時自¶宜如何可以塞責及臨職以來近將半
歲齷齪¶自守未知所為非敢怠也誠有說焉至于¶山川
險易城塞屯防邊陲守備等事皆河朔之大¶者朝廷已
委樞宻富公經畫之矣而本司之事自不¶為少凡自河
以北州府軍縣一百八十有七¶城主客之民七十萬五
千七百户官吏在職者一¶千二百餘貟廂禁軍馬義勇
民兵四十七萬七千人<md:KR4d0069_SBCK_002-19b>¶騎歲支糧錢帛二千四百四十
五萬而非常之用¶不與焉其間事目之節利害之源非
<pb:KR4d0069_WYG_006-6a>
詳求而審察之¶不能得其要前張昷之等急於舉職公
家之利知無¶不為其興利除害便於事者極多而時有
失於不審¶更改過繁而失於苛碎者故自繼職以來遵
其¶所長戒其所短凡所關利害者慎之重之未敢輕議¶
今半歲矣官吏之能否公私之弊病粗以得其十七¶八
而又先求其事渉苛碎紛繁而下切患之有司¶自可改
復不煩朝廷處分者先已次第行之矣乃暇及¶於其他
然事繫利害有司不敢自决而必上<md:KR4d0069_SBCK_002-20a>¶聞者其類甚多初
<pb:KR4d0069_WYG_006-6b>
則未敢以煩朝聽者不¶惟自疑於不審誠慮朝廷鑒昷
之等前失不能信¶其說而從之今慎之久矣得之詳矣
苟有所¶請實有望于見信而從之也凡河北之事其大
者朝廷已委富公矣其¶¶外大要不過五六其不可為者
一其可為者¶四五爾雖皆有司之事然朝廷主張之則
能行不主¶張之則亦不能為也自古邦國財産之利必
出山澤¶故傳曰山海天地之藏也自兩漢以來摘山煮
海之¶利必歸公上今天下諸路山澤悉以㩁之無遺利
<pb:KR4d0069_WYG_006-7a>
矣獨河北一方兵民所聚最為重地而東負大海西<md:KR4d0069_SBCK_002-20b>¶有
髙山此財利之産天地之藏而主計之利皆不得¶取焉
祖宗時哀閔河北之民歲為敵國所困盡以海¶鹽之利
乞與疲民此國家恩徳在民已深而不可奪¶者也西山
之長數百里其産金銀銅鐡丹砂之類無¶所不有至寶
久伏于下而光氣苖礦徃徃溢發而出¶地官禁之不許
取捨此惟有平地爾河北之地四¶方不及而㳂邉廣信
安肅順安雄霸之間盡為¶塘民不得耕者十八九澶衛
<pb:KR4d0069_WYG_006-7b>
徳博通利濵棣大名¶之界東與南嵗嵗河災民不得耕
者十五六今年大¶豐秋稅尚放一百萬石滄瀛深兾邢
洺大名之界西<md:KR4d0069_SBCK_002-21a>¶與北鹹鹵大小鹽池民不得耕者十三
四又有泊淀¶不毛監馬棚牧與夫貧乏之逃而荒棄者
不可勝數¶大山大海之利既不可取而平地堪出財賦
者又有¶限而不取其助者不過酒稅之入爾其入有¶數
而用度無常也故雖研桑羊之心計捨山澤與平地¶不
能為之及其用有¶不足則不過上干朝廷乞銀絹而下
<pb:KR4d0069_WYG_006-8a>
殃疲民號為變¶轉爾此所謂不可為者也然若能擇官¶
吏以辦職事裁僥倖以減浮費謹量材精器械以助¶武
備因貴賤通漕轉而移有無如此之類苟能為之<md:KR4d0069_SBCK_002-21b>¶尚足
以禆¶萬一而皆補弊病理須更改事目委曲非書可殫
敢¶具其大綱列于别紙伏望特加省覽察其利害或其¶
所說不至大乖戾望少信而從之以畢其所為若夫¶盡
其為而卒無成焉則不待朝廷之責而自當劾¶去若幸
而有以禆萬一則何幸如之伏惟聰明少賜裁¶擇<md:KR4d0069_SBCK_016-1a>¶
<pb:KR4d0069_WYG_006-8b>
　　　上范司諫¶
前月中得進¶奏吏報云自陳州召至闕拜司諌即欲為
一書以賀¶多事怱卒未能也司諌七品官爾扵執事得
之¶不為喜而獨區區欲一賀者誠以諫官者天下之得¶
失一時之公議繫焉今世之官自九卿百執事外至¶一
郡縣吏非無貴官大職可以行其道也然縣越其¶封郡
逾其境雖賢守長不得行以其有守也吏部之<md:KR4d0069_SBCK_016-1b>¶官不得
理兵部鴻臚之卿不得理光禄以其有司也¶若天下之
<pb:KR4d0069_WYG_006-9a>
失得生民之利害社稷之大計惟所見聞¶而不繫職司
者獨宰相可行之諫官可言之爾故¶士學古懐道者仕
於時不得為宰相必為諌官諌¶官雖卑與宰相等天子
曰不可宰相曰可天子曰然¶宰相曰不然坐乎廟堂之
上與天子相可否者宰相¶也天子曰是諌官曰非天子
曰必行諌官曰必不可¶行立殿陛之前與天子争是非
者諌官也宰相尊行¶其道諌官卑行其言言行道亦行
也九卿百司郡縣¶之吏守一職者任一職之責宰相諌
<pb:KR4d0069_WYG_006-9b>
官繋天下之事<md:KR4d0069_SBCK_016-2a>¶亦任天下之責然宰相九卿而下失職
者受責於有¶司諌官之失職也取譏于君子有司之法
行乎一時¶君子之譏著之簡冊而昭明垂之百世而不
泯¶甚可懼也夫七品之官任天下之責懼百世之譏豈¶
不重耶非材且賢者不能為也近執事始被召¶于陳州
洛之士大夫相與語曰我識范君知其材也¶其來不為
御史必為諌官及命下果然則又相與語¶曰我識范君
知其賢也他日聞有立天子陛下直辭¶正色面争廷論
<pb:KR4d0069_WYG_006-10a>
者非他人必范君也拜命以來翹首¶企足竚乎有聞而
卒未也竊惑之豈洛之士大夫能<md:KR4d0069_SBCK_016-2b>¶料於前而不能料於
後耶將執事有待而為也昔韓¶退之作争臣論以譏陽
城不能極諌卒以諫顯人皆¶謂城之不諌盖有待而然
退之不識其意而妄譏脩¶獨以為不然當退之作論時
城為諫議大夫已五年¶後又二年始庭論陸贄及沮裴
延齡作相欲裂其麻¶纔兩事爾當徳宗時可謂多事矣
授受失宜叛將强¶臣羅列天下又多猜忌進任小人於
<pb:KR4d0069_WYG_006-10b>
此之時豈無一¶事可言而須七年耶當時之事豈無急
於沮延齡論¶陸贄兩事也謂宜朝拜官而夕奏䟽也幸
而城為諫¶官七年適遇延齡陸贄事一諌而罷以塞其
責向使<md:KR4d0069_SBCK_016-3a>¶止五年六年而遂遷司業是終無一言而去也
何所¶取哉今之居官者率三歲而一遷或一二歲甚者
半¶歲而遷也此又非更可以待乎七年也今天子躬親¶
庶政化理清明雖為無事然自千里詔執事而拜是¶官
者豈不欲聞正議而樂讜言乎然今未聞有所言¶說使
<pb:KR4d0069_WYG_006-11a>
天下知朝廷有正士而彰吾君有納諌之明也¶夫布衣
韋帯之士窮居草茅坐誦書史常恨不見用¶及用也又
曰彼非我職不敢言或曰我位猶卑不得¶言矣又曰我
有待是終無一人言也可不惜哉伏惟¶執事思天子所
以見用之意懼君子百世之譏一陳<md:KR4d0069_SBCK_016-3b>¶昌言以塞重望且
解洛之士大夫之惑則幸甚幸甚¶
　　　與<md:KR4d0069_SBCK_017-5b>¶髙司諌¶
某年十七時家隨州見天¶聖二年進士及第牓始識足
<pb:KR4d0069_WYG_006-11b>
下姓名是時予年少未<md:KR4d0069_SBCK_017-6a>¶與人接又居逺方但聞今宋舍
人兄弟與葉道卿鄭¶天休數人者以文學大有名號稱
得人而足下厠其¶間獨無卓卓可道說者予固疑足下
不知何如人也¶其後更十一年予再至京師足下已為
御史裏行然¶猶未暇一識足下之面但時時於予友尹師
魯問足¶下之賢否而師魯說足下正直有學問君子人也
予¶猶疑之夫正直者不可屈曲有學問者必能辨是非¶
以不可屈曲之節有能辨是非之明又為言事之官而
<pb:KR4d0069_WYG_006-12a>
俯仰黙黙無異衆人是果賢者耶此不得使予之不¶疑
也自足下為諫官來始得相識侃然正<md:KR4d0069_SBCK_017-6b>¶色論前世事歴
歴可聽褒貶是非無一謬說噫持此¶辨以示人孰不愛
之雖予亦疑足下真君子也是予¶自聞足下之名及相
識凡十有四年而三疑之今者¶推其實迹而較之然後
決知足下非君子也前日范¶希文貶官後與足下相見
於安道家足下詆誚希文¶為人予始聞之疑是戲言及
見師魯亦說足下深非¶希文所為然後其疑遂决希文
<pb:KR4d0069_WYG_006-12b>
平生剛正好學通古¶今其立朝有本末天下所共知今
又以觸宰相¶得罪足下既不能為辨其非辜又畏有識
者之責已¶遂隨而詆之以為當黜是可怪也夫人之性
剛果懦<md:KR4d0069_SBCK_017-7a>¶軟禀之於天不可勉强雖聖人亦不以不能責
人之¶必能今足下家有老母身惜官位懼飢寒而顧利¶
禄不敢一忤宰相以近刑禍此乃庸人之常情不¶過作
一不才諌官爾雖朝廷君子亦將閔足下之不¶能而不
責以必能也今乃不然反昂然自得了無媿¶畏便毁其
<pb:KR4d0069_WYG_006-13a>
賢以為當黜庶乎飾已不言之過夫力所¶不敢為乃愚
者之不逮以智文其過此君子之賊也¶且希文果不賢
耶自三四年來從大理寺丞至前行¶員外郎作待制日
日備顧問今班行中無與比者是¶天子驟用不賢之人
夫使天子待不賢以為賢是聰<md:KR4d0069_SBCK_017-7b>¶明有所未盡足下身為
司諌乃耳目之官當其驟用¶時何不一為天子辨其不
賢反黙黙無一語待¶其自敗然後隨而非之若果賢耶
則今日天子與宰¶相以忤意逐賢人足下不得不言是
<pb:KR4d0069_WYG_006-13b>
則足下以希文¶為賢亦不免責以為不賢亦不免責大
抵罪在黙黙¶爾昔漢殺蕭望之與王章計其當時之議
必不肯明¶言殺賢者也必以石顯王鳳為忠臣望之與
章為不¶賢而被罪也今足下視石顯王鳳果忠邪望之
與章¶果不賢耶當時亦有諌臣必不肯自言畏禍而不
諫¶亦必曰當誅而不足諫也今足下視之果當誅耶是<md:KR4d0069_SBCK_017-8a>¶直可欺當時之人而不可欺後世也今足下又欲欺¶今
人而不懼後世之不可欺耶况今之人未可欺也¶伏以
<pb:KR4d0069_WYG_006-14a>
今皇帝即位已來進用賢臣容納言論如曹修¶古劉越
雖沒猶被褒稱今希文與孔道輔皆自諌諍¶擢用足下
幸生此時遇納諌之聖主如此猶不敢一¶言何也前日
又聞御史臺牓朝堂戒百官不得越職¶言事是可言者
惟諌臣爾若足下又遂不言是天下¶無得言者也足下
在其位而不言便當去之無妨他¶人之堪其任者也昨
日安道貶官師魯待罪足下猶¶能以面目見士大夫出
入朝中稱諌官是足下不復<md:KR4d0069_SBCK_017-8b>¶知人間有羞耻事爾所可
<pb:KR4d0069_WYG_006-14b>
惜者聖朝有事諫官不言¶而使他人言之書在史冊他
日為朝廷羞者足下也¶春秋之法責賢者備今某區區
猶望足下之能一言¶者不忍便絶足下而以不賢者責
也若猶以為希文¶不賢而當逐則予今所言如此乃是
朋邪之人爾願¶足下直携此書于朝使正予罪而誅之
使天下皆釋¶然知希文之當逐亦諫臣之一效也前日
足下在安¶道家召予徃論希文之事時坐有他客不能
盡所懐¶故輒布區區伏惟幸察
<pb:KR4d0069_WYG_006-15a>
　
　
　
　
　
　
　
　
<pb:KR4d0069_WYG_006-15b>
　
　
　
　
　
　
　
　歐陽文粹巻六

<pb:KR4d0069_WYG_007-1a>
欽定四庫全書
　歐陽文粹巻七　　　　　　宋　陳亮　編
　　書
　　　上杜中丞
脩前伏¶見舉南京留守推官石介為主簿近者聞介以
上書論赦被罷而臺中因舉他吏代介者主簿於臺職
最卑介一賤<md:KR4d0069_SBCK_017-9a>¶士也¶¶¶¶¶¶¶用不<md:KR4d0069_SBCK_017-9b>¶用<md:KR4d0069_SBCK_017-10a>¶當否未足害政然可惜者中
丞之舉動也介為人剛果有氣節力學喜辯是非真好
<pb:KR4d0069_WYG_007-1b>
義之士也始執事舉其材議者咸曰知人之明今聞其
罷皆謂赦乃天子已行之令非踈賤當有說以此罪介
曰當罷修獨以為不然然不知介果指何事而言也傳
者皆云介之所論謂朱梁劉漢不當求其後裔爾若止
此一事則介不為過也然又不知執事以介為是為非¶
也若隨以為非是大不可也且主簿於臺中非言事之
官¶然大抵居臺中者必以正直¶剛明不畏<md:KR4d0069_SBCK_017-10b>¶避為稱職¶今
介足未履臺門之閾而已<md:KR4d0069_SBCK_017-11a>¶因言事見罷真可謂正直剛
<pb:KR4d0069_WYG_007-2a>
明不畏避矣度介之才不止為主簿直可任御史也是
執事有知人之明而介不負執事之知矣脩嘗聞長老
說趙中令相太祖皇帝也嘗為某事擇官中令列二臣
姓名以進太祖不肯用它日又問復以進又不用它日
又問復以進太祖大怒裂其奏擲殿陛上中令色不動
挿笏帶間徐拾碎紙袖歸中書它日又問則補綴之復
以進太祖大悟終用二臣彼之敢爾者盖先審知其人
之可用然後果而不可易也今執事之舉介也亦先審
<pb:KR4d0069_WYG_007-2b>
知其可¶舉邪是偶舉之邪若知而舉則不可遽止若偶
舉之猶宜一請介之所言辯其是非而後已若介雖迕
上而言是也當助以辯若其言非也猶宜曰所舉者為
主簿爾非言事也待為主簿不任職則可罷請以此辭
焉可也且中丞為天子司直之臣上雖好之其人不肖
則當彈而去之上雖惡之其人賢則當舉而申之非謂
隨時好惡而髙下者也今備位之臣百千邪者正者其
糺舉一信於臺臣而執事始舉介曰能朝廷信而將用
<pb:KR4d0069_WYG_007-3a>
之及以為不能則亦曰不能是執事自信猶不果若遂
言它事何敢望天子之取信於執事哉故曰主簿雖卑
介雖賤士其可惜者中丞之舉動也况今斥介而他舉
必亦擇賢而舉也夫賢者固好辯若舉而入臺又有言
則又斥而它舉乎如此則必得愚闇懦黙者而後止也
伏惟執事如欲舉愚者則豈敢復云若將舉賢也願無
易介而它取也今世之官兼御史者例不與臺事故敢
布狂言竊獻門下伏惟幸察焉
<pb:KR4d0069_WYG_007-3b>
　　　荅王相公
所遣¶使¶¶¶¶二十一<md:KR4d0069_SBCK_017-11b>¶日至許州獲賜書一通伏讀周復且慙
且悸脩幸得備下吏承寵光日趨走于前切慕古人堂
下一言之獻思有所陳而恨愚無識不足自效徒抱區
區之心者有日矣昨以初去府輒因奏記陳已踈賤得
䝉大君子休徳之幸以為離去眷戀之辭既有次第臨
治以來施政之善者顧寮吏宜有助而闇懦獨無能之
過以為謝因又妄思一言之獻以畢曩時區區之心以
<pb:KR4d0069_WYG_007-4a>
為忠懇又輒賛徳美願廣功業益休問以為禱其誠雖
勤其言狂惑猶即蓍龜之神而再三黷宜其拒以不應
伏䝉相公不即棄絶猶辱以書條陳曉諭以為寵荅其
為賜也厚矣然伏讀求繹似有未察其誠者敢一終其
說以逃責焉某聞古之為政者必視年之豐凶年凶則
節國用振民窮姦盗生爭訟多而其政繁年豐民樂然
後休息而簡安之以復其常此善為政者之術而禮典
之所載也凡某前所陳者¶亦不過如是而巳其意謂乘
<pb:KR4d0069_WYG_007-4b>
凶年之後災沴消息風雨既時耕種既得常平之粟既
出而民有食關西之運既重至而軍不乏不旱不蝗下
民樂利天子不憂慮能¶¶如是¶¶然後<md:KR4d0069_SBCK_017-12a>¶務¶大體簡細事而巳
豈有直以鎮俗救民愁無為置軍食之說邪伏惟詳而
察之昔者孔子嘗為委吏必曰稱其職而已盖苟守其
官不敢慢其事而思其他伏惟相公所賜之書有居官
不出位之言有以見君子用心也然某之所陳非謂略
一邦之小而不為須四海之廣而後施以棄職而越思
<pb:KR4d0069_WYG_007-5a>
也盖願乎進徳廣業思以致君而及天下不以一邦而
止既禱且勸之辭也噫士之至賤敢以言干其上者有
三焉不量輕重之勢不度貴賤之位必争以理而後止
者此直士也䝉徳思報不計善否務罄其誠而言者此
知義之士也其言乖繆不合道理問不及而自僣者此
狂士也¶¶¶然直士之言雖逆<md:KR4d0069_SBCK_017-12b>¶意宜思而擇¶¶報徳¶之¶¶¶¶¶言<md:KR4d0069_SBCK_017-13a>¶雖未
善原其心之¶所¶來宜容而納¶狂者之言既狂矣宜不足
與之辯某士之賤者敢有干而云者於斯三者有其二
<pb:KR4d0069_WYG_007-5b>
焉伏惟相公擇之納之不足與之辨而絶之惟所賜<md:KR4d0069_SBCK_017-14a>¶焉<md:KR4d0069_SBCK_017-15a>¶　　　回丁判官
修¶¶之得夷陵也天子以有<md:KR4d0069_SBCK_017-15b>¶罪而不忍即誅與之一邑而
告以訓曰徃字吾民而¶無重前悔故其受命也始懼而
後喜自謂曰幸而謂¶夷陵之不幸也夫有罪而猶得邑
又撫安之曰無重¶前悔是以自幸也昔春秋時鄭詹自
齊逃來傳者曰¶佞人來矣佞人來矣此不欲佞人入其
邦而惡其來¶甚之之辭也修之是行也意謂夷陵之官
<pb:KR4d0069_WYG_007-6a>
相與¶語於府吏相與語於家民相與語於道皆曰罪人
來¶矣凡夷陵之人莫不惡之而不欲入其邦若魯國之¶
惡鄭詹來者故曰夷陵不幸也及舟次江陵之建寧¶縣
人來自夷陵首䝉示書一通言文意勤不徒不惡<md:KR4d0069_SBCK_017-16a>¶之而
又加以厚禮出其意料之外不勝甚喜而且有¶不自遂
之心焉夫人有厚已而自如者恃其中有所¶以當之而
不愧也如修之愚少無師傳而學出已見¶未一發其藴
忽發焉果輒得罪是其學不本實而其¶中空虚無有而
<pb:KR4d0069_WYG_007-6b>
然也今猶未獲一見君子而先辱以¶書待之厚意以空
虛之質當甚厚之意竊懼既見而¶不若所待徒重媿爾
且為政者之懲有罪也若不鞭¶膚刑肉以痛切其身則
必擇惡地而斥之使其奔走¶顚躓窘苦左山右壑前虺
虎而後蒺藜動不逢偶吉¶而輒竒凶其狀可為閔笑所
以深困辱之者欲其知<md:KR4d0069_SBCK_017-16b>¶自悔而改為善也此亦為政者
之仁也故修之得罪也¶與之一邑使載其老母寡妹浮
五千五百里之江湖冒¶大熱而履深險一有風波之危
<pb:KR4d0069_WYG_007-7a>
則叫號神明以乞須¶臾之命幸至其所則折身下首以
事上官吏人連呼¶姓名喝出使拜起則趨而走設有大
㑹則坐之壁下¶使與州校役人為等伍得一食未徹爼
而先走出上¶官遇之喜怒訶詰嘗斂手慄股以伺顔色
兾一語之¶温和不可得所以困辱之如此者亦欲其能
自悔咎¶而改為善也故修之來也惟困辱之是期今乃
不然¶獨䝉加以厚禮而不以有罪困辱之使不窮厄而
得<md:KR4d0069_SBCK_017-17a>¶其所為以無重悔如前訓可謂幸矣然懼其頑心而
<pb:KR4d0069_WYG_007-7b>
不知自改也夫士窮莫不欲人之閔巳然非有深仁¶厚
義君子之閔矣則又懼且慙焉謹因弓手還敢¶布所懐
不勝區區伏惟幸察¶
　　　與張秀才一
前日辱以詩賦雜文啟事為贄披讀三四不能輒休足
下家籍河中為郷進士精學勵行甞已選於里升於府
而試於有司矣誠可謂彼邦之秀者歟然士之居也遊
必有友學必有師其鄉必有先生長者府縣必有賢守
<pb:KR4d0069_WYG_007-8a>
長佐吏彼能為足下稱才而述美者宜不少矣今乃越
數百里犯風霜干大國望官府下首於閽謁者以道姓
名趨走拜伏於人之階廡間何其勤勞乎豈由心負其
所有而思以發之邪將顧視其鄉之狹陋不足自廣而
謂夫大國多賢士君子可以奮揚而光逺之耶則足下
之來也其志豈近而求豈小耶得非磨光濯色計之熟
卜之吉而後勇決以來耶今市之門旦而啟商者趨焉
賈者坐焉持寶而欲價者之焉齎金而求寶者亦之焉
<pb:KR4d0069_WYG_007-8b>
閒民無資攘臂以逰者亦之焉洛陽天下之大市也來
而欲價者有矣坐而為之輕重者有矣予居其間其官
位學行無動人也是非可否不足取信也其亦無資而
攘臂以遊者也今足下之來試其價既就於可以輕重
者矣而反以及予夫以無資者當求價之責雖知貪於
所得而不知有以為價也故辱賜以來且慙且喜既不
能塞所求以報厚意姑道此以為謝
　　　與張秀才二
<pb:KR4d0069_WYG_007-9a>
前日去後復取前所貺古今雜文十數篇反復讀之若
大節賦樂古太古曲等篇言尤髙而志極大尋足下之
意豈非閔世病俗究古明道欲㧞今以復之古而剪剥
齊整凡今之紛殽駮冗者歟然後益知足下之好學甚
有志者也然而述三皇太古之道捨近取逺務髙言而
鮮事實此少過也君子之於學也務為道為道必求知
古知古明道而後履之以身施之於事而又見於文章
而發之以信後世其道周公孔子孟子之徒常履而行
<pb:KR4d0069_WYG_007-9b>
之者是也其文章則六經所載至今而取信者是也其
道易知而可法其言易明而可行及誕者言之乃以混
䝉虚無為道洪荒廣略為古其道難法其言難行孔子
之言道曰道不逺人中庸則曰率性之謂道又曰可離
非道也春秋之為書也以成隠讓而不正之傳者曰春
秋信道不信邪謂隠未能蹈道齊侯遷衛書城楚丘與
其仁不與其專封傳者曰仁不勝道凡此所謂道者乃
聖人之道也此履之於身施之于事而可得者也豈如
<pb:KR4d0069_WYG_007-10a>
誕者之言者耶堯禹之書皆曰若稽古傅說曰事不師古
匪說攸聞仲尼曰吾好古敏以求之者凡此謂古者其
事乃君臣上下禮樂刑法之事又豈如誕者之言者耶
此君子之所學也夫所謂捨近而取逺云者孔子曰生
周之世去堯舜逺孰與今去堯舜逺也孔子刪書斷自
堯典而弗道其前其所謂學則曰祖述堯舜如孔子之
聖且勤而弗道其前者豈不能耶蓋以其漸逺而難彰
不可以信後世也今生於孔子之絶後而反欲求堯舜
<pb:KR4d0069_WYG_007-10b>
之已前世所謂務髙言而鮮事實者也唐虞之道為百
王首仲尼之歎曰蕩蕩乎謂髙深閎大而不可名也及
夫二典述之炳然使後世尊崇仰望不可及其嚴若天
然則書之言豈不髙耶然其事不過於親九族平百姓
憂水患問臣下誰可任以女妻舜及祀山川見諸侯齊
律度謹權衡使臣下誅放四罪而已孔子之後惟孟子最
知道然其言不過于教人樹桑麻畜雞豚以為養生送
死為王道之本夫二典之文豈不為文孟子之言道豈
<pb:KR4d0069_WYG_007-11a>
不為道而其事乃世人之甚易知而近者盖切於事實
而已今學者不探本之乃樂誕者之言思混沌於古初
以無形為至道者無有髙下逺近使賢者能之愚者可
勉而至無過不及而一本乎大中故能亘萬世可行而
不變也今以為不足為而務髙逺之為勝以廣誕者無
用之說是非學者之所盡心也宜少下其髙而近其逺
以及乎中則庶乎至矣凡僕之所論者皆陳言淺語如
足下之多聞博學不宜為足下道之也然某之所以云
<pb:KR4d0069_WYG_007-11b>
者本欲損足下髙逺而俯就之則安敢務為竒言以自
髙邪幸足下少思焉
　　　荅李詡一
人至辱書及性詮三篇曰以質其果是夫自信篤者無
所待於人有質於人者自疑者也今吾子自謂夫子與
孟荀揚韓復生不能奪吾言其可謂自信不疑者矣而
返以質於脩使脩有過於夫子者乃可為吾子辯况脩
未及孟荀揚韓之一二也脩非知道者好學而未至者
<pb:KR4d0069_WYG_007-12a>
也世無師久矣尚頼朋友切磋之益苟不自滿而中止
庻幾終身而有成固常樂與學者論議徃來非敢以益
於人蓋求益于人者也况如吾子之文章論議豈易得
哉固樂為吾子辨也苟尚有所疑敢不盡其所學以告
既吾子之自信如是雖夫子不能奪使脩何所說焉人
還索書未知所荅慚惕慚惕
　　　荅李詡二
前辱示書及性詮三篇見吾子好學善辯而文能盡其
<pb:KR4d0069_WYG_007-12b>
意之詳今世之言性者多矣有所不及也故思與吾子
卒其說修患世之學者多言性故常為說曰夫性非學
者之所急而聖人之所罕言也易六十四卦不言性其
言者動静得失吉凶之常理也春秋二百四十二年不
言性其言者善惡是非之實録也詩三百五篇不言性
其言者政教興衰之美刺也書五十九篇不言性其言
者堯舜三代之治亂也禮樂之書雖不完而雜出於諸
儒之記然其大要治國修身之法也六經之所載皆人
<pb:KR4d0069_WYG_007-13a>
事之切於世者是以言之甚詳至於性也百不一二言
之或因言而及焉非為性而言也故雖言而不究予之
所謂不言者非謂絶而無言盖其言者鮮而又不主於
性而言也論語所載七¶十二子之問於孔子者問孝問
忠問仁義問禮樂問修身問為政問朋友問鬼神者有
矣未嘗有問性者孔子之告其弟子者凡數千言其及
於性者一言而已予故曰非學者之所急而聖人之罕
言也書曰習與性成語曰性相近習相逺者戒人慎所
<pb:KR4d0069_WYG_007-13b>
習而言也中庸曰天命之謂性率性之謂道者明性無
常必有以率之也樂記亦曰感物而動性之欲者明物
之感人無不至也然終不言性果善果惡但戒人慎所
習與所感而動與所以率之者爾予故曰因言以及之
而不究也修少好學知學之難凡所謂六經之所載七
十二子之所問者學之終身有不能逹者矣於其所逹
行之終身有不能至者矣以予之汲汲於此而不暇乎
其他因以知七十二子亦以是汲汲而不暇也又以知
<pb:KR4d0069_WYG_007-14a>
聖人所以教人垂世亦皇皇而不暇也今之學者於古
聖賢所皇皇汲汲者學之行之或未至其一二而好為
性說以窮聖賢之所罕言而不究者執後儒之偏說事
無用之空言此予之所不暇也或有問曰性果不足學
乎予曰性者與身俱生而人之所皆有也為君子者修
身治人而已性之善惡不必究也使性果善耶身不可
以不修人不可以不治使性果惡耶身不可以不修人
不可以不治不修其身雖君子而為小人書曰惟聖罔
<pb:KR4d0069_WYG_007-14b>
念作狂是也能脩其身雖小人而為君子書曰惟狂克
念作聖是也治道備人斯為善矣書曰黎民於變時雍
是也治道失人斯為惡矣書曰殷頑民又曰舊染汙俗
是也故為君子者以修身治人為急而不窮性以為言
夫七十二子之不問六經之不主言或雖言而不究豈
略之哉盖有意也或又問曰然則三子言性過歟曰不
過也其不同何也曰始異而終同也使孟子曰人性善
矣遂怠而不教則是過也使荀子曰人性惡矣遂棄而
<pb:KR4d0069_WYG_007-15a>
不教則是過也使揚子曰人性混矣遂肆而不教則是
過也然三子者或身奔走諸侯以行其道或著書累千
萬言以告于後世未甞不區區以仁義禮樂為急蓋其
意以為善者一日不教則失而入于惡惡者勤而教之
則可使至於善混者驅而率之則可使去惡而就善也
其說與書之習與性成語之性近習逺中庸之有以率
之樂記之慎物所感皆合夫三子者推其言則殊察其
用心則一故予以為推其言不過始異而終同也凡論
<pb:KR4d0069_WYG_007-15b>
三子者以予言而一之則譊譊者可以息矣予之所說
如此吾子其擇焉
　　　答吳充秀才
前辱示書及文三篇發而讀之浩浩乎若千萬言之多
及少定而視焉纔數百言爾非夫辭豐意雄霈然有不
可禦之勢何以至此然猶自患倀倀莫有開之使前者
此好學之謙言也修材不足用於時仕不足榮於世其
毁譽不足輕重氣力不足動人世之欲假譽以為重借
<pb:KR4d0069_WYG_007-16a>
力而後進者奚取於修焉先軰學精文雄其施於時又
非待修譽而為重力而後進者也然而惠然見臨若有
所責得非急於謀道不擇其人而問焉者歟夫學者未
始不為道而至者鮮焉非道之於人逺也學者有所溺
焉爾盖文之為言難工而可喜易悅而自足世之學者
徃徃溺之一有工焉則曰吾學足矣甚者至棄百事不
關于心曰吾文士也職于文而已此其所以至之鮮也
昔孔子老而歸魯六經之作數年之頃爾然讀易者如
<pb:KR4d0069_WYG_007-16b>
無春秋讀書者如無詩何其用功少而至於至也聖人
之文雖不可及然大抵道勝者文不難而自至也故孟
子皇皇不暇著書荀卿蓋亦晚而有作若子雲仲淹方
勉焉以模言語此道未足而强言者也後之惑者徒見
前世之文傳以為學者文而已故愈力愈勤而愈不至
此足下所謂終日不出於軒序不能縱横髙下皆如意
者道未足也若道之充焉雖行乎天地入于淵泉無不
之也先軰之文浩乎霈然可謂善矣而又志于為道猶
<pb:KR4d0069_WYG_007-17a>
自以為未廣若不止焉孟荀可至而不難也修學道而
不至者然幸不甘於所悅而溺於所止因吾子之能不
自止又以勵修之少進焉
　
　
　
　
　
<pb:KR4d0069_WYG_007-17b>
　
　
　
　
　
　
　
　歐陽文粹巻七

<pb:KR4d0069_WYG_008-1a>
欽定四庫全書
　歐陽文粹巻八　　　　　　宋　陳亮　編
　　書
　　　荅祖擇之
人至䝉示書一通并詩賦雜文兩䇿諭之曰一覽以為
如何某既陋不足以辱好學者之問又其少賤而長窮
其素所為未有足稱以取信於人亦未嘗有¶人問者以
不足問之愚而未嘗荅人之¶問足下卒然及之是以愧
<pb:KR4d0069_WYG_008-1b>
懼不知所言雖然不逺數百里走使者以及門意厚禮
勤何敢不報某聞古之學者必嚴其師師嚴然後道尊
道尊然後䔍敬篤敬然後能自守能自守然後果于用
果於用然後不畏而不遷三代之衰學校廢至兩漢師
道尚存故其學者各守其經以自用是以漢之政理文
章與其當時之事後世莫及者其所從來深矣後世師
法漸壊而今世無師則學者不尊嚴故自輕其道輕之
則不能至不至則不能篤信信不篤則不知所守守不
<pb:KR4d0069_WYG_008-2a>
固則有所畏而物可移故學者惟俯仰狥時以希禄利
為急至於忘本趨末流而不返夫以不信不固之心守
不至之學雖欲果於自用莫知其所以用之之道又况
有禄利之誘刑禍之懼以遷之哉此足下<md:KR4d0069_SBCK_017-17b>¶所謂志古知
道之士世所鮮而未有合者由此也足下所為文用意
甚髙卓然有不顧世俗之心直欲自到於古人今世之
人用心如足下者有幾士則鄉曲之中能為足下之師
者為誰交逰之間能發足下之議論者為誰學不師則
<pb:KR4d0069_WYG_008-2b>
守不一議論不博則無所發明而究其深足下之言髙
趣逺甚善然所守未一而議論未精此其病也竊惟足
下之交遊能為足下稱才譽美者不少今皆捨之逺而
見及乃知足下是欲求其不至此古君子之用心也是
以言之不敢隠夫世無師矣學者當師經師經必先求
其意意得則心定心定則道純道純則充于中者實中
充實則發為文者輝光施於世者果毅三代兩漢之學不過此
也足下患世未有合者而不棄其愚將以某為合故敢
<pb:KR4d0069_WYG_008-3a>
道此未知於足下之意合否
　　　荅宋咸
州人至䝉惠書及補注周易甚善世無孔子久矣六經
之㫖失其傳其有不可得而正者自非孔子復出無以
得其真也儒者之於學博矣而又苦心勞神於殘編朽
簡之中以求千歲失傳之繆茫乎前望已逺之聖人而
不可見杳乎後顧無窮之來者欲為未悟法難觧之惑
是真所謂勞而少功者哉然而經非一世之書也其傳
<pb:KR4d0069_WYG_008-3b>
之繆非一日之失也其所以刋正補緝亦非一人之能
也使學者各極其所見而明者擇焉十取其一百取其
十雖未能復六經於無失而卓如日月之明然聚衆人
之善以補緝之庶幾不至於大繆可以俟聖人之復生
也然則學者之於經其可巳乎足下于經勤矣凡其所
失無所不欲正之其刋正補緝者衆則其所得亦以多
矣修學不敏明而又無彊力以自濟恐終不能少出所
見以補六經之萬一得足下所為故尤區區而不能忘
<pb:KR4d0069_WYG_008-4a>
也屬奉使出疆怱怱不具惟自愛
　　　荅徐無黨
人還惠書及始隠書論等并前所記獲麟論文辭馳騁
之際豈常人筆力可到至於辨論經㫖則不敢以為是
蓋吾子自信甚銳又甞取信於某苟以為然誰能奉奪
凡今治經者莫不患聖人之意不明而為諸儒以自出
之說汨之也今于經外又自為說則是患沙渾水而投
土益之也不若沙土盡去則水清而明矣魯隐公南面
<pb:KR4d0069_WYG_008-4b>
治其國臣其吏民者十餘年死而入廟立諡稱公則當
時魯人孰謂息姑不為君也孔子修春秋凡與諸侯盟
㑹行師命將一以公書之於其卒也書曰公薨則聖人
何甞異隠於他公也據經隠公立十一年而薨則左氏
何從而知其攝公羊榖梁何從而見其有讓桓之迹吾
子亦何從而云云也仲尼曰吾其為東周乎與吾子起
於平王之說何相反之甚邪故某常告學者慎于述作
誠以是也秋初許相訪此不子細略開其端吾子必能
<pb:KR4d0069_WYG_008-5a>
自思而得之
　　　與石公操一
前歲於洛陽得在鄆州時所寄書卒然不能即報遂以
及今然其勤心未必若書之怠而獨不知公操察不察
也修來京師已一歲矣宋州臨汴水公操之譽日與南
方之舟至京師修少與時人相接尤寡而譽者無日不
聞若幸使盡識舟上人則公操之美可勝道哉凡人之
相親者居則握手共席道歡欣既别則問疾病起居以
<pb:KR4d0069_WYG_008-5b>
相為憂者常人之情爾若聞如足下之譽者何必問其
他乎聞之欣然亦不減握手之樂也夫不以相見為歡
樂不以疾病為憂問是豈無情者乎得非相期者在於
道爾其或有過而不至于道者乃可為憂也近於京師
頻得足下所為文讀之甚善其好古閔世之意皆公操
自得於古人不待修之賛也然有自許太髙詆時太過
其論若未深究其源者此事有本末不可卒然語須相
見乃能盡然有一事今詳而說此計公操可朝聞而暮
<pb:KR4d0069_WYG_008-6a>
改者試先陳之君貺家有足下手作書一通及有二像
記石本始見之駭然不可識徐而視定辨其㸃畫乃可
漸通吁何怪之甚也既以持以問人曰是不能乎書者
邪曰非不能也書之法當爾邪曰非也古有之乎曰無
今有之乎亦曰無也然則何為而若是曰特欲與世異
而已修聞君子之於學是而已不聞為異也好學莫如
揚雄亦曰如此然古之人或有稱獨行而髙世者考其
行亦不過乎君子但與世之庸人不合爾行非異世盖
<pb:KR4d0069_WYG_008-6b>
人不及而反棄之舉世斥以為異者歟及其過聖人猶
欲就之於中庸况今書前不師乎古後不足以為來者
法雖天下皆好之猶不可為况天下皆非之乃獨為之
何也是果好異以取髙歟然嚮謂公操能使人譽者豈
其履中道秉常徳而然歟抑亦昂然自異以驚世人而
得之歟古之教童子者立必正聽不傾常視之母誑勤
謹乎其始惟恐其見異而惑也今足下端然居乎學舍
以教人為師而反率然以自異顧學者何所法哉不幸
<pb:KR4d0069_WYG_008-7a>
學者皆從而效之足下又果為獨異乎今不急止則懼
他日有責後生之好怪者推其事罪以奉歸此修所以
為憂而敢告也惟幸察之
　　　與石公操二
前同年徐君行因得寓書論足下書之怪時僕有妹居
襄城䘮其夫匍匐將徃視之故不能盡其所以云者而
略陳焉足下雖不以僕為狂愚而絶之復之以書然果
未能諭僕之意非足下之不諭由僕聽之不審而論之
<pb:KR4d0069_WYG_008-7b>
之略之過也僕見足下書久矣不即有云而今乃云者
何邪始見之疑乎不能書又疑乎忽而不學夫書一藝
爾人或不能與忽不學特不必論是以黙黙然及來京
師見二像石本及聞說者云足下不欲同俗而力為之
如前所陳者是誠可諍矣然後一進其說及得足下書
自謂不能與前所聞者異然後知所聽之不審也然足
下於僕之言亦似未審者足下謂世之善書者能鍾王
虞栁不過一藝已之所學乃堯舜周公之道不必善書
<pb:KR4d0069_WYG_008-8a>
又云因僕之言欲勉學之者此皆非也夫所謂鍾王虞
栁之書者非獨足下薄之僕固亦薄之矣世之有好學
其書而恱之者與嗜飲茗閲畵圖無異但其性之一僻
爾豈君子之所務乎然至於書則不可無法古之始有
文字也務乎記事而因物取類為其象故周禮六藝有
六書之學其㸃畫曲直皆有其說揚子曰斷木為棊捖
革為鞠亦皆有法焉而况書乎今雖𨽻字已變於古而
變古為𨽻者非聖人不足師法然其㸃畫曲直猶有凖
<pb:KR4d0069_WYG_008-8b>
則如母毋彳亻之相近易之則亂不可讀矣今足下以
其直者為斜以其方者為圓而曰我第行堯舜周孔之
道此甚不可也譬如設饌於案加帽於首正襟而坐然
後食者此世人常爾若其納足於帽反衣而衣坐乎案
上以飯實酒巵而食曰我行堯舜周孔之道者以此之
於世可乎不可也則書雖末事而當從常法不可以為
怪亦猶是矣足下了不省僕之意凡僕之所陳者非論
書之善否但患乎近怪自異以惑後生也若果不能又
<pb:KR4d0069_WYG_008-9a>
何必學僕豈區區勸足下以學書者乎足下又云我實
有獨異於世者以疾釋老斥文章之雕刻者此又大不
可也夫釋老惑者之所為雕刻文章薄者之所為足下
安知世無明誠質厚君子之不為乎足下自以為異是
待天下無君子之與已同也仲尼曰後生可畏安知來
者之不如今也是則仲尼一言不敢遺天下之後生足
下一言待天下以無君子此故所謂大不可也夫士之
不為釋老與不雕刻文章者譬如為吏而不受貨財盖
<pb:KR4d0069_WYG_008-9b>
道當爾不足恃以為賢也屬久苦小疾無意思
　　　與樂秀才
前者舟行徃來屢辱見過又辱以所業一編先之啟事
及門而贄田秀才西來辱書其後予家奴自府還縣比
又辱書僕有罪之人人所共棄而足下見禮如此何以
當之當之未暇答宜遂絶而再辱書再而未荅益宜絶
而又辱之何其勤之甚也如修者天下窮賤之人爾安
能使足下之切切如是耶盖足下力學好問急于自為
<pb:KR4d0069_WYG_008-10a>
謀而然也然䝉索僕所為文字者此似有所過聽也僕
少從進士舉於有司學為詩賦以備程試凡三舉而得
第與士君子相識者多故徃徃能道僕名字而又以逰
從相愛之私或過稱其文字故使足下聞僕虚名而欲
見其所為者由此也僕少孤貧貪禄仕以養親不暇就
師窮經以學聖人之遺業而渉獵書史姑隨世俗作所
謂時文者皆穿蠧經傳移此儷彼以為浮薄惟恐不悅
于時人非有卓然自立之言如古人者然有司過採屢
<pb:KR4d0069_WYG_008-10b>
以先多士及得第已來自以前所為不足以稱有司之
舉而當長者之知始大改其為庶幾有立然言出而罪
至學成而身辱為彼則獲譽為此則受禍此明效也夫
時文雖曰浮巧然其為功亦不易也僕天資不好而强
為之故比時人之為者尤不工然已足以取禄仕而竊
名譽者順時故也先輩少年志盛方欲取榮譽于世則
莫若順時天聖中天子下詔書勑學者去浮華其後風
俗大變今時之士大夫所為彬彬有兩漢之風矣先輩
<pb:KR4d0069_WYG_008-11a>
徃學之非徒足以順時取譽而已如其至之是直齊肩
於兩漢之士也若僕者其前所為既不足學其後所為
慎不可學是以徘徊不敢出其所為者為此也若易之
困曰有言不信謂夫人方困時其言不為人所信也今
可謂困矣安足為足下所取信哉辱書既多且切不敢
不荅幸察
　　　與郭秀才
僕昨以吏事至漢東秀才見僕於叔父家以啟事二篇
<pb:KR4d0069_WYG_008-11b>
偕門刺先進自賔階拜起旋辟甚有儀坐而語諾甚謹
讀其辭温宻華富甚可愛視秀才待僕之意甚勤而禮
也古人之相見必有歡欣交接之誠而不能達乃取羔
羊雉鶩之類致其意為贄而先既致其意又耻其無文
則以虎豹之皮繢畫之布以飾之然後意達情接客既
贄而主人必禮以荅之為陳酒殽幣篚壺矢燕樂之具
將其意又為賦詩以陳其情今秀才好學甚精博記書
史務為文辭不以羔禽皮布為飾獨以言文其身而其
<pb:KR4d0069_WYG_008-12a>
贄既美其意既勤矣宜秀才責僕之荅厚也僕既無主
人之具以為禮獨為秀才賦詩女曰鷄鳴之卒章曰知
子之來之雜珮以贈之取其知客之來豫儲珩璜琚瑀
之美以送客雖無此物猶言之以致其意厚也僕誠無
此物可謂空言之爾秀才年且少貌厚色揚志銳學敏
因進其業修其辭暴練緝織之不已使其文采五色潤
澤炳鬱若贄以見當世公卿大夫非惟若僕空言以贈
也必有分庭而禮加籩豆實幣篚延為上賔者惟勉
<pb:KR4d0069_WYG_008-12b>
之不已
　　　與陳貟外
陳君足下無恙近縣幹上府得書一角屬有少吏事不
皇作報既而私有惑者修本愚無似固不足以希執友
之遊然而羣居平日幸得肩從齒序跪拜起居竊兄弟
行寓書存勞謂宜有所款曲以親之之意奈何一幅之
紙前名後書且狀且牒如上公府退以尋度非謙即䟽
此乃世之浮道之交外陽相尊者之為非宜足下之所
<pb:KR4d0069_WYG_008-13a>
以賜修也古之書具惟有鈆刀竹木而削札為刺止於
逹名姓寓書於簡止於舒心意為問好惟官府吏曹凡
公之事上而下者則曰符曰檄問訊列對下而上者則
曰狀位等相以徃來曰移曰牒非公之事長吏或自以
意曉其下以戒以飭者則曰教下吏以私自達于其屬
長而有所候問請謝者則曰牋記書啟故非有狀牒之
儀施於非公之事相參如今所行者其原盖出唐世大
臣或貴且尊或有權于時縉紳湊其門以傳嚮者謂舊
<pb:KR4d0069_WYG_008-13b>
禮不足為重務稍増之然始於刺謁有參候起居因為
之狀及五代始復以問候請謝加狀牒之儀如公之事
然止施於官之尊貴及吏之長者其偽謬所從來既逺
世不根古以為當然居今之世無不如此而莫以易者
盖常俗所為積習以牢而不得以更之也然士或同師
友締交遊以道義相期者尚有手書勤勤之意猶為近
古噫候問請謝非公之事有狀牒之儀以施于尊貴長
吏猶曰非古之宜用况又用之於肩從齒序跪拜起居
<pb:KR4d0069_WYG_008-14a>
如兄弟者乎豈足下不以道義交逰期我而惜手書之
勤耶將待以牽俗積習者而姑用世禮以遇我之勤邪
不然是為浮道以陽相尊也是以不勝拳拳之心謹布
左右屬以公檄赴滑臺行視驛傳廹於促裝楊秀才旦
詣縣府中事可悉數
　　　與蔡君謨
脩啟嚮在河朔不能自閒甞集録前世金石之遺文自
三代以來古文竒字莫不皆有中間雖罪戾擯斥水陸
<pb:KR4d0069_WYG_008-14b>
奔走顛危困踣兼之人事吉凶憂患悲愁無聊倉卒未
甞一日忘也盖自¶慶厯乙酉逮嘉祐壬寅十有八年而
得千巻顧其勤至矣然亦可謂富哉竊復自念好嗜與
俗異馳乃獨區區收拾世人之所棄者惟恐不及是又
可笑也因輙自叙其事庶以見其志焉然顧其文鄙意
陋不足以示人既則自視前所集録雖浮屠老子詭妄
之說常見貶絶於吾儒者徃徃取之而不忍遽廢者何
哉豈非特以其字畫之工邪然則字畫之法雖為學者
<pb:KR4d0069_WYG_008-15a>
之餘事亦有助於金石之傳也若浮屠老子之說當棄
而獲存者乃直以字畫而傳是其幸而得所託爾豈待
有助而已哉僕之文陋矣顧不能以自傳其或幸而得
所託則未必不傳也由是言之為僕不朽之託者在君
謨一揮毫之頃爾竊惟君子¶樂善欲成人之美者或聞
斯¶說謂宜有不能却也故輙¶持其說以進而不疑伏惟
幸察
　
<pb:KR4d0069_WYG_008-15b>
　
　
　
　<md:KR4d0069_SBCK_017-1a>¶　
　
　
　歐陽文粹巻八

<pb:KR4d0069_WYG_009-1a>
欽定四庫全書
　歐陽文粹巻九　　　　　　宋　陳亮　編
　　劄子
　　　乞補館職
臣竊以治天下者用人非止一端故取士不以一路若
夫知錢榖曉刑獄熟民事精吏幹勤勞夙夜以辦集為
功者謂之材能之士明於仁義禮樂通于古今治亂其
文章論議與之謀慮天下之事可以决疑定䇿論道經
<pb:KR4d0069_WYG_009-1b>
邦者謂之儒學之臣善用人者必使有材者竭其力有
識者竭其謀故以材能之士布列中外分治百職使各
辦其事以儒學之臣置之左右與之日夕謀議講求其
要而行之而又於儒學之中擇其尤者置之廊廟而付
以大政使緫治羣材衆職進退而賞罰之此用人之大
略也由是言之儒學之士可謂貴矣豈在材臣之後也
是以前世英主明君未有不以崇儒嚮學為先而名臣
賢輔出於儒學者十常八九也臣竊見方今取士之失
<pb:KR4d0069_WYG_009-2a>
患在前材能而後儒學貴吏事而賤文章自近年以來
朝廷患百職不修務奬材臣故錢榖刑獄之吏稍有寸
長片善為人所稱者皆已擢用之矣夫材能之士固當
擢用然專以材能為急而遂忽儒學為不足用使下有
遺賢之嗟上有乏材之患此甚不可也臣謂方今材能
之士不患有遺固不足上煩聖慮惟儒學之臣難進而
多棄滯此不可不思也臣以庸繆過䝉任使俾陪宰輔
之後然平日論議不能無異同雖日奉天威又不得從
<pb:KR4d0069_WYG_009-2b>
容曲盡拙訥今臣有館閣取士愚見具陳如列奏欲望
聖慈因宴閒之餘一迂睿覽或有可采乞常賜留意今
取進止
　　　論館閣取士
臣竊以館閣之職號為育材之地今兩府闕人則必取
於兩制兩制闕人則必取於館閣然則館閣輔相養材
之地也材既難得而又難知故當博採廣求而多畜之
時冀一得於其間則傑然而出為名臣矣其餘中人以
<pb:KR4d0069_WYG_009-3a>
上優㳺養育以奬成之亦不失為佳士也自祖宗以來
所用兩府大臣多矣其間名臣賢相出於館閣者十常
八九也祖宗用人初若不精然所采既廣故所得亦多
也是以有文章有學問有材有行或精於一藝或長於
一事者莫不畜之館閣而奬養之其傑然而出者皆為
賢輔相矣其餘不至輔相而為一時之名臣者亦不可
勝數也先朝循用祖宗舊制收拾養育得人尤多自陛
下即位以來所用兩府之臣一十三¶人而八人出於館
<pb:KR4d0069_WYG_009-3b>
閣此其驗也只自近年議者患館職之濫遂行釐革而
改更之初矯失太過立法既峻取人遂艱使下多遺賢
之嗟國有乏材之患今先朝收拾養育之人或已被遷
擢或老病死亡見在館者無幾而新法艱阻近年全無
選進臣今略具館閣取人舊制并新格則可見取人之
法如何所得之人多少也
　　一舊制館閣取人以三路進士髙科一路也大臣
　　薦舉一路也嵗月醻勞一路也進士第三人以上
<pb:KR4d0069_WYG_009-4a>
　　及第者并制科及第者不問等第並只一任替回
　　便試館職進士第四第五人經兩任亦得試此一
　　路也兩府¶臣寮初拜命各舉三兩人即時召試此
　　一路也其餘歴任繁難久滯或寄任重處者特令
　　帶職此一路也今三路塞其二矣自科塲改為間
　　歲後第一人及第者須兩任回方得試自第二人
　　至第五人更永不試制科入第三者亦須兩任回
　　方得試其餘等第並永不試則進士髙科一路巳
<pb:KR4d0069_WYG_009-4b>
　　塞矣兩府大臣所薦之人並只上簿候館職有闕
　　則於簿内㸃名召試其如館閣本無員數無有闕
　　時故自置簿來至今九年不曾㸃試一人則大臣
　　薦舉一路又塞矣惟有醻勞帶職一路尚在爾
　　一新制館閣共置編校八員本為館中書籍久不
　　齊整而館職多别有差遣不能專一校正乃别置
　　此八員故選新進資淺人令久任而專一校讀所
　　以先令作編校然後升為校勘為校勘四年後升
<pb:KR4d0069_WYG_009-5a>
　　為校理為校理又一年方罷編校别任差遣然自
　　置編校後適值館閣取人之路漸廢今議者遂只
　　以編校為取士新格徃時直館直院直閣校理皆
　　無定員惟材是用不限人數今編校限以八員為
　　定以此待天下之多士宜其遺材於下矣八員之
　　内仍每七年方遇一貟之闕而補一人以此知天
　　下滯材者衆矣
右以臣愚見編校八員自可仍舊每有貟闕令中書擇
<pb:KR4d0069_WYG_009-5b>
人擬進陛下必欲牢籠天下英俊之士則宜脫去常格
而奬㧞之今負文學懐器識磊落竒偉之士知名於世
而未為時用者不少惟陛下博訪審察悉召而且置之
館職養育三數年間徐察其實擇其尤者而擢用之知
人自古聖王所難然不以其難而遂廢但拔十而得一
二亦不為無益矣况中人上下養育奬成之不止十得
一二也
　　　論編學士院制詔
<pb:KR4d0069_WYG_009-6a>
臣伏見國家承五代之餘建萬世之業誅滅僣亂懐來
四夷封祀天地制作禮樂至於大臣進退政令改更學
士所作文書皆繫朝廷大事示於後世則為王者之訓
謨藏之有司乃是本朝之故實自明道已前文書草藁
尚有編錄景祐以後漸成散失臣曽試令類聚收拾補
綴十已失其五六使聖宋之盛文章詔令廢失湮淪緩
急事有質疑有司無所檢證盖由從前雖有編録亦無
類例巻第秪是本院書吏私自抄寫所以易為廢失臣
<pb:KR4d0069_WYG_009-6b>
今欲乞將國朝以來學士所撰文書各以門類依其年
次編成巻帙號為學士院草録有不足者更加求訪補
足之仍乞差本院學士從下兩員專切管勾自今巳後
接續編聨如本行人吏不畫時編録致有漏落許令本
院舉察理為過犯此臣本院常事也所以上煩聖聽者
盖以近歲以來百司綱紀相承廢壞事有曽經奏聞及
有聖㫖指揮者僅能遵守若秪是本司臨時處置其主
判之官纔罷去則其事尋亦廢停所以止欲乞朝廷特
<pb:KR4d0069_WYG_009-7a>
降指揮所貴久逺遵行不敢廢失今取進止
　　　論刪去九經正義中䜟緯
臣伏見國家近年以來更定貢舉之科以為取士之法
建立學校而勤養士之方然士子文章未純節行未篤
不稱朝廷勵賢興善之意而所以化民成俗之風臣愚
以為士之所本在乎六經而自暴秦焚書聖道中絶漢
興收拾亡逸所存無幾或殘編斷簡出於屋壁而餘齡
昏眊得其口傳去聖既逺莫可考證偏學異說因自名
<pb:KR4d0069_WYG_009-7b>
家然而授受相傳尚有師法暨晉宋而下師道漸亡章
句之篇家藏私畜其後各為箋傳附著經文其說存亡
以時好惡學者茫昧莫知所歸至唐太宗時始詔名儒
撰定九經之䟽號為正義凡數百篇自爾以來著為定
論凡不本正義者謂之異端則學者之宗師百世之取
信也然其所載既博所擇不精多引䜟緯之書以相雜
亂怪竒詭僻所謂非聖之書異乎正義之名也臣欲乞
特詔名儒學官悉取九經之䟽刪去䜟緯之文使學者
<pb:KR4d0069_WYG_009-8a>
不為怪異之言惑亂然後經義純一無所駮雜其用功
至少其為益則多臣愚以為欲使士子學古勵行而不
本六經欲學六經而不去其詭異駮雜欲望功化之成
不可得也伏望聖慈下臣之言付外詳議今取進止
　　　乞定兩制貟數
臣竊以學士待制號為侍從之臣所以承晏閒備顧問
以論思獻納為職自祖宗以來尤精其擇苟非清徳美
行藹然衆譽髙文博學獨出一時則不得與其選是以
<pb:KR4d0069_WYG_009-8b>
選用至艱貟數至少官以難得為貴人以得職為榮縉
紳之望既隆則朝廷之體増重其後用人頗易貟數漸
多徃時學士待制至六七十員近年以來稍愼除拜即
今猶及四十餘員臣以為愛惜名器不輕授人朝廷既
已知之矣而為國計者宜於此時創立經制今惟翰林
學士中書舍人知制誥各有定貟其餘學士待制未有
員數臣今欲乞檢詳前史及國朝故事自觀文殿大學
士至待制並各立定員數遇有員闕則精擇賢材以充
<pb:KR4d0069_WYG_009-9a>
其選苟無其人尚可虚位以待如允臣所請乞賜詳議
施行今取進止
　　　論均稅¶
臣為諌官時嘗首言均稅事乞差郭諮孫琳䝉朝廷¶依
臣所言起自蔡州一縣以方田法均稅事方施行¶而議
者多言不便尋即罷之近者伏見朝廷特置均¶稅一司
差官分徃河北陜西均稅始聞河北傳言人¶戸虚驚斫
伐桑棗尚不為信次見陜西州郡有上言¶歲儉民饑乞
<pb:KR4d0069_WYG_009-9b>
罷均稅者稍巳疑此一事果為難行而¶朝廷之意決在
必行言者遂不能入近者又見河北<md:KR4d0069_SBCK_017-1b>¶人戸凡千百人聚
訴於三司然則道路傳言與州郡¶上言雖為不足信其
如聚集千人於京師此事不可¶掩蔽則民情可知矣盖
均稅非以規利而本以便民¶如此民果便乎竊知朝廷
本秪以見在稅數量¶輕重均之初不令其别生額外之
數也近聞衛州通¶利軍括出民冒佃田土不於見在管
㩁數内均減重¶者攤與冒佃戸却生立稅數配之此非
<pb:KR4d0069_WYG_009-10a>
朝廷¶本意而民所以諠訴也又聞澶州諸縣於見¶今實
額管㩁數外將帳頭自來樁坐有名無納及¶夫開閣將
行兩項逺年稅數並繫祥符景徳已<md:KR4d0069_SBCK_017-2a>¶前以至五代長興
年樁管虛數並攤與見今人戸又¶聞以地肥瘠定為四
等其下等田有白鹻帶鹹地并¶鹹鹵沙薄可殖地死沙
不殖地並一例均攤¶與稅數謂此雖不可耕種尚可煎
鹽且河北之民自¶祖宗以來䝉賜恩䘏放行鹽不禁秪
今據鹽斤¶兩納稅今煎鹽者已納鹽稅又令更納田稅
<pb:KR4d0069_WYG_009-10b>
豈祖宗¶所以惠河北之民意又聞河南不殖之地繫禁
鹽地¶分者亦均攤與稅又不知民何以納也澶衛¶去京
師近偶可聞知者如此其餘逺地謂所均¶悉便於民其
可得乎以此見朝廷行事至難小人<md:KR4d0069_SBCK_017-2b>¶希意承㫖者言利
而不言害俗吏貪功希賞見小利¶忘大害為國歛怨於
民朝廷不知則已苟巳知之其¶可不為救其失哉欲望
聖慈特賜指揮令均稅所秪¶如朝廷本議將實㩁見在
稅數量輕重均之其餘生¶立稅數及逺年虛數却與放
<pb:KR4d0069_WYG_009-11a>
免及未均地分並且罷¶均且均稅一事本是臣先建言
聞今事有不便臣固¶不敢緘黙今取進止¶
　　　論牧馬草地¶
臣為學士日兼充羣<md:KR4d0069_SBCK_017-3a>¶牧使朝廷以馬政久弊差吳中¶復
等與臣共議利害欲有改更為未見得牧地善<md:KR4d0069_SBCK_017-3b>¶惡多少
難為廢置欲乞差官先且打量牧馬草地次¶臣遽䝉恩
擢在樞府所有牧馬利害商量未了事件¶臣有愚見方
欲條陳今聞諸監所差官各將前去竊¶縁監牧帳管舊
<pb:KR4d0069_WYG_009-11b>
地甚多自來界至不明官私作¶弊積久為民間侵占耕
種年歲已深昨已曾差髙訪¶等根括打量人戸多稱父
祖世業失却契書無憑照¶驗但追呼騷擾而已今若更
行根究必亦難明徒為¶追擾未見其利民先被害臣今
欲乞令差去官秪據¶見在草地逐叚叚打量的實頃畝
明立封標界至因¶便相度其地肥&KR0484;宜與不宜牧馬其
廢置改更候逐<md:KR4d0069_SBCK_017-4a>¶官回日令相度牧馬所據利害擘劃申
奏其巳為民¶間侵耕地土更不根究盖以本議欲以見
<pb:KR4d0069_WYG_009-12a>
在牧地給¶與民耕豈可却根究巳耕之地重為騷擾至
於民間¶養馬等事利害甚多臣當續具奏聞其不根究
侵耕¶地土一事伏乞先賜指揮今取進止¶
　　　論監牧
臣所領羣牧司近准宣差吳中復王安石王陶等同共
相度監牧利害事竊以國馬之制置自祖宗嵗月既深
官司失守積習成弊匪止一時前後因循重于改作今
者幸䝉朝廷因言事之官有所陳述選差臣寮相度更
<pb:KR4d0069_WYG_009-12b>
改臣以為監牧之設法制具存條目既繁弊病亦衆若
秪坐按文籍就加増損恐不足以深革弊源如欲大為
更張創立制度則凡於利害難以遥度必湏目見心曉
熟於其事然後可以審詳裁制果决不疑盖謀於始也
不精則行於後也難久况此是臣本職豈敢辭勞欲乞
權暫差臣仍於吳中復等三人内更差一人與臣同詣
左右廂監牧地頭躬親按視至於土地廣狹水草善惡
歲時孳牧吏卒勤惰以至牝牡種類各隨所宜棚井温
<pb:KR4d0069_WYG_009-13a>
涼亦有便否嚮¶¶¶何以致馬之耗減今何以得¶馬之蕃滋
既詳究其根源兼旁採於衆議如此不三數月間可以
周遍然後更將前後臣寮啓請與衆官參詳審處與其
坐而遥度倉卒改更其為得失不可同日而論也臣又
竊思今之馬政者皆因¶唐制而今馬多少與唐不同者
其利病甚多不可悉舉至于唐世牧地皆與馬性相宜
西起隴右金城平涼天水外暨河曲之野内則岐豳涇
寧東接銀夏又東至於樓煩皆唐養馬之地也以今考
<pb:KR4d0069_WYG_009-13b>
之或䧟沒夷狄或已為民田皆不可復得惟今之河東
嵐右之間山荒甚多及汾河之側草地亦廣其間草軟
水甘最宜牧養徃時河東馬軍常在此處牧放今馬數
全少閒地極多此乃唐樓煩監地也可以興置一監臣
以為推迹而求之則樓煩天池元池三監之地尚兾可得又
臣徃年因奉使河東甞行威勝東以及遼州平定軍見
其不耕之地甚多而河東一路山川深峻水草甚佳其
地髙寒必宜馬性及京西唐汝之間久荒之地其數甚
<pb:KR4d0069_WYG_009-14a>
廣欲乞更下河東京西轉運司差官就近於轄下<md:KR4d0069_SBCK_017-4b>¶訪
求草地有可以興置監牧處¶¶¶如稍¶見¶次第即乞朝廷差
官¶¶¶與羣牧司官員同共徃彼踏行擘劃<md:KR4d0069_SBCK_017-5a>¶若可以興置
新監則河北諸監内有地不宜馬處却可議行廢罷惟
估馬一司利害最為易見若國家廣捐金帛則劵馬利厚來
者必多於其多中時得好馬若有司惜費則蕃部利薄
馬來漸少兼亦好馬不來然而招誘之方事非一體亦
須知其委曲欲乞特差羣牧司或禮賔院一員直至秦
<pb:KR4d0069_WYG_009-14b>
州已來體問蕃部劵馬利害凡此三者雖暫差¶官比及¶
吳<md:KR4d0069_SBCK_017-5b>¶中復等檢閲本司文字講求商議未就之間已各來
復可以叅酌相度庶不倉¶卒輕為改更如允¶¶¶臣¶所<md:KR4d0069_SBCK_017-6a>¶請乞<md:KR4d0069_SBCK_017-7a>¶賜施行¶今取進止¶
　　<md:KR4d0069_SBCK_018-11b>¶　薦司馬光¶
臣伏見龍圖閣直學士司馬光徳性淳正學術通明¶自
列侍從久司諌諍讜言嘉話著在兩朝自仁宗至¶和
服藥之後羣臣便以皇嗣為言五六年間言者雖<md:KR4d0069_SBCK_018-12a>¶多而
<pb:KR4d0069_WYG_009-15a>
未有定議最後光以諌官極論其事敷陳激切¶感動主
聽仁宗豁然開悟遂決不疑由是先帝選自¶宗藩入為
皇子曽未踰年仁宗奄棄萬國先帝入承¶大統盖以人
心先定故得天下帖然今以聖繼聖遂¶傳陛下由是言
之光於國有功為不淺矣可謂社稷¶之臣也而其識慮
深逺性尤慎宻光既不自言故人¶亦無知者臣以忝在
政府因得備聞其事臣而不言¶是謂蔽賢掩善詩云無
言不酬無徳不報光今雖在¶侍從日承眷侍而其忠國
<pb:KR4d0069_WYG_009-15b>
大節隐而未彰臣既詳知¶不敢不奏<md:KR4d0069_SBCK_018-12b>¶　　　薦¶王安石吕公著¶
臣伏見陛下仁聖聰明優容諫諍雖有狂直之士犯顔
色而觸忌諱者未甞不終始保全徃徃亟加擢用此自
古明君聖主之所難也然而用言既難獻言者亦不為
易論小事者既可鄙而不足為陳大計者又似迂而無
速效欲㣲諷則未能動將直陳則忤貴權而旁有羣言
奪於衆力所陳多未施設其人遽已改遷致陛下有聽
<pb:KR4d0069_WYG_009-16a>
言之勤而未見用言之效頗疑言事之職但為速進之
階盖縁臺諌之官資望已峻少加進擢便履清華而臣
下有厭人言者因此亦得進說直云此輩務要官職所
以多言使後來者其言益輕而人主無由取信辜陛下
納諌之意違陛下賞諌之心臣以為欲救其失惟宜擇
沈黙端正守節難進之臣置以諌署則既無干進之疑
庶或其言可信伏見殿中丞王安石徳行文學為衆所
推守道安貧剛而不屈司封貟外郎吕公著是夷簡之
<pb:KR4d0069_WYG_009-16b>
子器識深逺沈静寡言富貴不染其心利害不移其守
安石久更吏事兼有時材曾召試館職固辭不就公著
性樂閒退淡於世事然所謂夫人不言言必有中者也
徃年陛下上遵先帝之制增置諌官四員已而中廢復
止兩員今諌官尚有虛位伏乞用此兩人補足四貟之
數必能規正朝廷之得失禆益陛下之聰明臣叨被榮
恩¶¶未知報效¶苟有所見不敢不言今取進止
　歐陽文粹巻九

<pb:KR4d0069_WYG_010-1a>
欽定四庫全書
　歐陽文粹巻十　　　　　　宋　陳亮　編
　　奏狀
　　　議新學
右臣等伏見近日言事之臣謂陛下言建學取士之法
者衆矣或欲立三舍以養生徒或欲復五經而置博士
或欲但舉舊制而修廢墜或欲特創新學而立科條其
言雖殊其意則一陛下愼重其事下其議於羣臣而議
<pb:KR4d0069_WYG_010-1b>
者遂欲創新學立三舍因以辨士之能否而命之以官
其始也則教以經藝文辭其終也則取以材識徳行聽
其言則甚備考于事則難行夫建學校以養賢論材徳
而取士此皆有國之本務而帝王之極致也而臣等謂
之難行者何哉盖以古今之體不同而施設之方皆異
也古之建學取士之制非如今之法也盖古之所謂為
政與設教者遲速異宜也夫立時日以趨事考其功過
而督以賞罰者為政之法也故政可速成若夫設教則
<pb:KR4d0069_WYG_010-2a>
以勸善興化尚賢勵俗為事其被於人者漸則入於人
也深收其效者遲則推其功也逺故常緩而不廹古者
家有塾黨有庠術有序國有學自天子諸侯之子下至
國之俊選莫不入學自成童而學至年四十而仕其習
乎禮樂之容講乎仁義之訓敦乎孝悌之行以養父兄
事長上信朋友而臨財亷處衆讓其修於身行于家達
于鄰里聞于郷黨然後詢于衆庶又定扵長老之可信
者而薦之始謂之秀士久之又取其甚秀者為選士久
<pb:KR4d0069_WYG_010-2b>
之又取其甚秀者為俊士久之又取其甚秀者為進士
然後辨其論隨其材而官之夫生七八十歲而死者人
之常夀也古乃以四十而仕盖用其半生為學考行又
廣察以鄰里鄉黨而後其人可知然則積徳累善如此
勤而久求賢審官如此慎而有次第然後矯偽干利之
士不容於其間而風俗不䧟于媮薄也古之建學取士
其施設之方如此也方今之制以貢舉取人徃者四歲
一詔貢舉而議者患於太遲更趣之為間嵗而應舉之
<pb:KR4d0069_WYG_010-3a>
士來學於京師者類皆去其鄉里逺其父母妻子而為
旦暮干禄之計非如古人自成童至于四十就學於其
庠序而鄰里鄉黨得以衆察徐考其行實也盖古之養
士本於舒遲而今之取人患于急廹此施設不同之大
槩也臣請詳¶言方今之弊既以文學取士又欲以徳行
官人¶且速取之歟則真偽之情未辨是朝廷本欲以學
勸人修徳行而反以利誘人為矯偽此其不可一也若
遲取之歟待其衆察徐考而漸進則文辭之士先以中
<pb:KR4d0069_WYG_010-3b>
於甲科而徳行之人尚未登於内舍此其不可二也且
今入學之人皆四方之逰士齎其一身而來烏合羣處
非如古人在家在學自少至長親戚朋友鄉黨衆察徐
考其行實也不過取于同舍一時之毁譽而决於學官
數人之品藻爾然則同學¶之人蹈利爭進愛憎之論必
分朋黨若東漢之俗尚名節而黨人之禍及天下其始
起于處士之横議而相訾也此其不可三也夫人之材
行若不因臨事而見則守常循理無異衆人苟欲異衆
<pb:KR4d0069_WYG_010-4a>
則必為迂僻竒怪以取徳行之名而髙談虚論以求材
識之譽前日慶歴之學其弊是也此其不可四也今若
外方專以文學貢士而京師獨以徳行取人則實行素
履著於鄉曲而守道丘園之士皆反見遺此其不可者
五也近者朝廷患四方之士寓籍京師者多而不知其
士行遂嚴其法使各歸於鄉里今又反¶使來聚於京師
云欲考其徳行若不用四方之人止¶取京師之士則又
示人以不¶廣此其不可六也夫儒者所謂能通古今者
<pb:KR4d0069_WYG_010-4b>
在知其意達其理而酌時之宜爾大扺古者教學之意
緩而不廹所以勸善興化養賢勵俗在扵遲久而不求
近效急功也臣謂宜於今而可行者立為三舍可也復
五經博士可也特創新學雖不若即舊而修廢然未有
甚害創之亦可也在乎深本教學之意而修其實事給
以糇糧多陳經籍選士之良者以通經有道之士為之
師而謹察其有過無行者黜去之則在學之人皆善士
也然後取以貢舉之法待其居官為吏已接於人事可
<pb:KR4d0069_WYG_010-5a>
以考其賢善優劣而時取其尤出類者旌異之則士修
其行非為一時之利而可伸於終身則矯偽之行不作
而媮薄之風歸厚矣此所謂實事之可行於今者也臣
等伏見¶論學者四人其說各異而朝廷又下臣等俾¶之
詳定是欲¶盡衆人之見而採其長者爾故臣等敢陳其
所有以助衆議之一非敢好¶為異論也<md:KR4d0069_SBCK_018-15a>¶伏望聖慈特賜
裁擇
　　　論舉人懐挾
<pb:KR4d0069_WYG_010-5b>
臣伏見國家自興建學校以來天下學者日盛務通經
術多作古文其辭藝可稱履行修飭不可勝數然累次
科場人數倍多於徃歲事既太盛弊亦隨生竊聞近年
舉人公然懐挾文字皆是小紙細書抄節甚備毎寫一
本筆工獲錢三二十千亦有十數人共斂錢三二百千
顧倩一人虗依舉人名目依例下家狀入科場秪令懐
挾文字入至試院其程試則他人代作事不敗則頼其
懐挾互相傳授事敗則不過扶出一人既本非應舉之
<pb:KR4d0069_WYG_010-6a>
人雖敗别無刑責而坐獲厚利竊以國家取士務得實
才今若浮偽之人容其濫進則使負辛勤藴實學者無
以自别且自來科場務全事體所以優加禮遇用待賢
能今浮薄之徒不知朝廷崇奬之意自為姦偽以至於
此甚可歎也惟宜峻立科條明加約束使浮薄姦偽之
徒不容於其間則實有學行之人得被進選然後士子
無濫舉朝廷得實才臣今欲乞増定貢院新制寛監門
之責重廵捕之賞蓋以入門之時一一搜撿則慮成壅
<pb:KR4d0069_WYG_010-6b>
滯故臣乞自舉人入院後嚴加廵察多差内臣及精幹
京朝官廵捕毎獲懷挾者許與理為勞績或免逺官或
指射差遣若搜檢覺察得人數多者令知舉官聞奏取
㫖重加酬奬其廵捕官除秪得廵察懐挾及傳授文義
外不得非理侮慢舉人庻有事體且朝廷待士甚厚而
小人自為浮薄不可不行禁止以革厚弊如允所奏乞
立定廵捕官賞格及懐挾人責罰刑名添入貢院新定
條制仍牓南省門及下進奏院頒告天下所貴先明條
<pb:KR4d0069_WYG_010-7a>
約然後必行取進¶止¶
　　　議科場
臣某等近凖勑差詳定貢舉條制者伏以取士之方必
求其實用人之術當盡其材今教不本於學校士不察
於鄉里則不能覈名實有司束以聲病學者専於記誦
則不足盡人材此獻議者所共為言也臣等參考衆說
擇其便於今者莫若使人皆土著而教之學校然後州縣
察其履行則學者修飭矣故為學制合保薦送之法夫
<pb:KR4d0069_WYG_010-7b>
上之設法下之所趨也今先舉䇿論則文詞者留心於
治亂矣簡其程試則閎博者得以馳騁矣問以大義則
執經者不専於記誦矣其詩賦之未能自律者雜用今
體經術之未能亟通者尚依舊科則中常之人皆可勉
及矣此所謂盡人之材也故為先䇿論過落簡詩賦考
式問諸科大義之法此數者皆大要也其他通禮一有司
之所習及州郡封彌謄録進士諸科填帖之類皆細碎
而無益者一切罷之凡其為法者皆申之以賞罰而勸
<pb:KR4d0069_WYG_010-8a>
焉如此則養士有業取材不遺苟可施行望賜裁擇
　　　論史館日厯
臣伏以史者國家之典法也自君臣善惡功過與其百
事之廢置可以垂勸戒示後世者皆得書而不隠故自
前¶世有國者莫不以史職為重伏見國朝之史以宰相
監修學士修撰又以兩府之臣撰時政記選三館之士
當陞擢者乃命修起居注如此不為不重矣然近年以
來貟具而職廢其所撰述簡略遺漏百不存一至于事
<pb:KR4d0069_WYG_010-8b>
關大體者皆没而不書此實史官之罪而臣之責也然
其弊在於修撰之官惟據諸司供報而不敢書所見聞
故也今時政記雖是兩府臣寮修纂然聖君言動有所
宣諭臣下奏議事關得失者皆不紀録惟書除目辭見
之類至於起居注亦然與諸司供報文字無異修¶撰官
秪據此銓次排以日月謂之曰厯而¶¶巳是以<md:KR4d0069_SBCK_018-15b>¶朝廷之事
史官雖欲書而不得書也自古人君皆不自閲史今撰
述既成必録本進呈則事有諱避史官雖欲書而又不
<pb:KR4d0069_WYG_010-9a>
敢書也加以日厯時政記起居注例皆承前積滯相因
故纂録者常務追修積滯不暇及之若欲革其弊則前
後¶相因史官永無舉職之時使聖朝典法遂成廢墜¶¶臣
竊見趙元昊自初叛至復稱臣始終一宗事節皆不曾
書亦聞修撰官甚欲紀述以修纂後時追求莫得故也
其於他事又可知焉臣今欲乞特詔修時政記起居注
之臣並以徳音宣諭臣下奏對之語書之其修撰官不
得依前秪據諸司供報編次除目辭見並須考驗事實
<pb:KR4d0069_WYG_010-9b>
其除某官者以某功如狄青等破儂智髙文彦博等破
王則之類其貶職者坐某罪如昨來麟州守將及并州
縁白草平事近日大臣所坐之類事有文據及迹狀分
明皆備書之所以¶使聖朝賞罰之典可以勸善懲惡昭
示後世若大臣用情朝廷賞罰不當者亦得書以為警
戒此國家置史之本意也至於他大事並許史院據所
聞見書之如聞見未詳者直牒諸處會問及臣寮奏議
異同朝廷裁置處分並書之已上事節並令修撰官逐
<pb:KR4d0069_WYG_010-10a>
時旋據所得録為草巻標題月分於史院躬親入櫃封
鏁候諸司供報齊足修為日厯仍乞每至嵗終命監修
宰相親至史院㸃檢修撰官紀録事迹内有不勤其事
墮官失職者奏行責罰其時政記起居注日厯等並令
次月供報並乞更不進本所貴少修史職上存聖朝典
法此乃臣之職事不敢不言謹具奏聞¶
　　　論脩河利害第一
右臣伏見學士院集兩省臺諌議修河事未有一定之
<pb:KR4d0069_WYG_010-10b>
論盖由賈昌朝欲復故道李仲昌請開六塔互執一說
莫知孰是以臣愚見¶皆謂不然言故道者未詳利害之
原述六塔者近乎欺罔之謬何以言之今謂故道可復
者但見河北水患而欲還之京東不思天禧以來河水
屢決之因所以深知故道有不可復之勢此臣故謂未
詳利害之原也若言六塔之利者不攻而自破矣且開
六塔既云減得大河水勢然今恩兾之患何縁尚告危
急此則減水之利虚妄可知開六塔者又云可以全廻
<pb:KR4d0069_WYG_010-11a>
大河使復横壠故道見今六塔秪是分減之水下流無
歸已為濵棣徳博之患若全廻大河以入六塔則其害
如何此臣故謂近乎欺罔之謬也臣聞河之泥沙無不
淤之理淤澱之勢常先下流下流淤髙水行不快乃自
上流低下處決此其常勢也然避髙就下水之本性故
河流已棄之道自是難復臣不敢逺引書史廣述河源
秪以今所欲復之故道言天禧以來屢決之因初天禧
中河出京東水行于今所謂故道者水流淤澁乃於滑
<pb:KR4d0069_WYG_010-11b>
州天臺埽決尋而修塞水復故道未幾又滑州南鐵狗
廟決(今所謂龍/門埽者也)其後數年又議修塞水令復故道已而
又於王楚埽決所決差小與故道分流然而故道之水
終以壅淤故又於横壠大決是則決河非不能力塞故
道非不能力復不久終必決於上流者由故道淤髙水
不行故也及横壠既決水流就下所以十餘年間河未
為患至慶厯三四年横壠之水又自下流先淤是時臣
為河北轉運使海口已淤百四十餘里其後遊金赤三
<pb:KR4d0069_WYG_010-12a>
河相次又淤下流既梗乃又淤上流商胡復決然則京
東横壠兩河皆是下流淤塞河水已棄之髙地京東故
道屢復屢決理不可復其驗甚明則六塔所開故道之不
可復不待言而易知臣聞議者計度京東故道工料上
云銅城已上地髙不知大抵東去皆髙而銅城已上乃
特髙爾其東北銅城已上則似低比商胡已上則實髙
也若云銅城已東地勢斗下則當日水決宜決銅城已
上何縁而頓淤横壠之口亦何縁而決也然則兩河故
<pb:KR4d0069_WYG_010-12b>
道既皆不可為則河北水患何為而可去臣聞智者於
事有所不能則必較其利害之輕重擇其害少者而為
之猶勝害多而利少何况有害而無利此三者可較而
擇也臣見徃年商胡初決之時議欲修塞計用一千八
百萬梢芟科配六路一百有餘州軍今欲塞者乃徃年
之商胡必須用徃年之物數至于開鑿故道張奎元計
功料極大後來李參等減得全少猶用三十萬人然而
欲以五十歩之狹容大河之水此可笑也又欲増一夫
<pb:KR4d0069_WYG_010-13a>
所開三尺之方倍為六尺且闊厚三尺而長六尺已是
一倍之功在於人力已為勞苦若云六尺之方以開方法
筭之乃八倍之功此豈人力之所勝是則前功浩大而
難興後功雖小而不實大抵塞商胡開故道凡二大役
皆困國而勞人所舉如此而欲開難復屢決巳驗之故
道使其虛費而商胡不可塞故道不可復此所謂有害而
無利者也就使幸而暫塞暫復以紓目前之患而終於
上流必決如龍門横壠之比重以困國勞人此所謂利
<pb:KR4d0069_WYG_010-13b>
少而害多者也若六塔者於大河有減水之名無減水
之實今下流所散為巳多¶¶若全廻大河以注之則濵棣
徳博河北所<md:KR4d0069_SBCK_018-16a>¶仰之州不勝其患而又故道淤澁上流必
有他決之虞此直有害而無利爾是則智者之不為也
今若因水所注増治隄防䟽其下流浚以入海則可無
決溢散漫之虞今河所厯數州之地誠為患矣隄防歲
用之夫誠為勞矣與其虛費天下之財虛舉大衆之役
而不能成乃終不免為數州之患勞歲用之夫此則所
<pb:KR4d0069_WYG_010-14a>
謂害少者乃智者之所擇也大抵今河之勢負三決之
虞復故道上流必決開六塔上流亦決今河下流若不
浚使入海則上流亦決臣請選知水利之臣就其下流
求其入海之路而浚之不然下流梗澁終虞上決為患
無涯臣非知水者但以今事目可驗者而較之爾言狂
計愚不足以備聖君博訪之求此大事也伏乞下臣之
議廣謀於衆而裁擇之
　　　論修河利害第二
<pb:KR4d0069_WYG_010-14b>
右臣竊見朝廷近因臣寮建議欲塞商胡横壠廻大河
於故道已下三司候今秋興役見令東京計度物料次
臣伏以國家興大役動大衆必先順天時量人力謀於
其始而審然後必行計其所利者多乃能無悔伏見比年
以來興役動衆勞民費財不精謀慮於厥初輕信利害
之偏說舉事之初既已倉皇羣議一摇尋復悔罷臣不
敢逺引他事上煩聖聰秪如徃年河決商胡是時執政
之臣不愼計慮遽謀修塞科配一千八百萬梢芟騷動
<pb:KR4d0069_WYG_010-15a>
六路一百有餘州軍官吏催驅急若星火民庶愁苦盈
於道途或物已輸官或人方在路未及興役遽已罷修
虛費民財為國歛怨舉事輕脫為害若斯雖既徃之失
難追而可鑒之蹤未逺今者又聞復有修河之役聚三
十萬人之衆開一千里之長河計其所用物力數倍徃
年當此天災歲旱之時民困國貧之際不量人力不順
天時臣知其有大不可者五盖自去秋以及今春半天
下苦旱而京東尤甚河北次之國家常務安静賑䘏之
<pb:KR4d0069_WYG_010-15b>
猶恐饑民起而為盗何况於此兩路聚大衆興大役此
其必不可者一也河北自恩州用兵之後繼以凶年人
戸流亡十失八九數年以來稍稍歸復然死亡之餘所
存無幾瘡痍未歛物力未充今遭此旱歲京東自去冬
無雨雪麥不¶生苖已及暮春粟未布種不惟目下乏食
兼亦向去無望而欲於此兩路興三十萬人之役若别
路差夫則逺處難為赴役就河便近則此兩路力所不
任此其必不可者二也臣伏見徃年河決滑州曽議修
<pb:KR4d0069_WYG_010-16a>
塞當時公私事力未如今日貧虛然猶多聚物料誘率
民財數年之間方能興役况今國用吿匱民力方疲且
合商胡大決之洪流此自是一大役也鑿開横壠久廢
之故道此又一大役也自横壠至海一千餘里埽岸久
已廢壊頓須修緝此又一大役也徃年公私有力之時
興大役尚須數年今倂三大役倉卒興於旱歲貧虛之
際此其必不可者三也就令商胡可塞故道可廻猶宜
審察天時人力之難為何况商胡未必可塞故道未必
<pb:KR4d0069_WYG_010-16b>
可廻哉臣聞鯀陻洪水九年無功禹得洪範五行之書
知水潤下之性乃因水之流䟽決就下而水患乃息然
則以大禹之神功不能障塞其流但能因而䟽決爾今
欲逆水之性障而塞之奪洪河之正流斡以人力而廻
注此大禹之所不能此其必不可者四也横壠陻塞已
二十年商胡流決又亦數歲故道已平而難鑿安流巳
久而難廻昨聞朝廷曽遣故樞宻直學士張奎計度功
料極大近者再行檢計得功料全少功料少則所開淺
<pb:KR4d0069_WYG_010-17a>
狹淺狹則水勢難廻此其必不可者五也臣伏見國家
累嵗災譴甚多其于京東變異尤大地貴安静動而有
聲鉅嵎山摧海水摇蕩如此不止僅乎十年天地儆戒
必不虛發臣謂變異所起之方尤宜加意防懼今乃欲
於凶旱之年聚三十萬之大衆於變異最大之方臣恐
地動山摇災禍自兹而始方今京東赤地千里饑饉之
民正苦天災又聞河役將動徃徃伐桑拆屋無復生計
流亡盜賊之患不可不虞欲望聖慈特降徳音速罷其
<pb:KR4d0069_WYG_010-17b>
事當荒歲務安人心徐詔有司詳審利害縱令河道可
復乞俟豐年餘力漸次興為臣實庸愚本無逺見得於
外論不敢不言謹具狀奏聞
　　　論修六塔河
右臣伏見朝廷定議開修六塔河口囬水入横壠故道
此大事也中外之臣皆知不便而未有肯為國家極言
其利害者何哉盖其說有三一曰畏大臣二曰畏小人
三曰無䇿今執政之臣用心於河事亦勞矣初欲試十
<pb:KR4d0069_WYG_010-18a>
萬人之役以開故道既又捨故道而修六塔未及興役
遽又罷之已而終為言利者所勝今又復修然則其勢
難於復止也夫以執政大臣銳意主其事而又有不可
復止之勢固非一人口舌可回此所以雖知不便而罕
肯言也李仲昌小人利口偽言衆所共惡今執政之臣
既用其議必主其人且自古未有無患之河今河浸恩
兾目下之患雖小然其患已形回入六塔將來之害雖
大而其害未至夫以利口小人為大臣所主欲與之爭
<pb:KR4d0069_WYG_010-18b>
未形之害勢必難奪就使能奪其議則言者猶須獨任
恩兾為患之責使仲昌得以為辭大臣得以歸罪此所
以雖知不便而罕敢言也今執政之臣用心太過不思
自古無無患之河直欲使河不為患若得河不為患雖
竭人力猶當為之况聞仲昌利口詭辨謂費物少而用
功不多不得不信為竒䇿於是決意用之今言者謂故
道既不可復六塔又不可修詰其如何則又無䇿以取
勝此所以雖知不便而罕肯言也衆人所不敢言而臣
<pb:KR4d0069_WYG_010-19a>
今獨敢言者臣謂大臣非有私仲昌之心也直欲興利
除害爾若果知其為患愈大則豈有不回者哉至於顧
小人之後患則非臣之所慮也且事欲知利害權重輕
有不得已則擇其害少而患輕者為之此非明智之士
不能也况治水本無竒䇿相地勢謹隄防順水性之所
趨爾雖大禹不過此也夫所謂竒䇿者不大利則大害
若循常之計雖無大利亦不至大害此明智之士善擇
利者之所為也今言修六塔者竒䇿也然終不可成而
<pb:KR4d0069_WYG_010-19b>
為害愈大言順水治隄者常談也然無大害為國計者
欲何所擇哉若謂利害不可必但聚大衆興大役勞民
困國以試竒䇿而僥倖於有成臣謂雖執政之臣亦未
必肯為也臣前已具言河利害甚詳而未䝉採聽今復
略陳其大要惟陛下詔計議之臣擇之臣謂河水未始
不為患今順已決之流治隄防於恩兾者其患一而遲
塞商胡復故道者其患二而速開六塔以回今河者其
患三而為害無涯自河決横壠以來大名金隄埽歲嵗
<pb:KR4d0069_WYG_010-20a>
増治及商胡再決而金隄益又加功獨恩兾之間自商
胡決後議者貪建塞河之䇿未嘗留意於隄防是以今
河水浸溢今若専意併力於恩兾之間謹治隄防則河
患可禦不至為大害所謂其患一者十數年間今河下
流淤塞則上流必有決處此一患而遲者也今欲塞商
胡口使水歸故道治隄修埽功料浩大勞人費物困弊
公私此一患也幸而商胡可塞故道復歸髙淤難行不
過一二年間上流必決此二患而速者也今六塔河口
<pb:KR4d0069_WYG_010-20b>
雖云已有上下約然全塞大河正流為功不小又開六
塔河道治二千餘里隄防移一縣兩鎮計其功費又大
於塞商胡數倍其為困弊公私不可勝計此一患也幸
而可塞水入六塔而東横流散溢濵棣徳博與齊州之
界咸被其害此五州者素號富饒河北一路用財所仰
令引水注之不惟五州之民破壞田産河北一路坐見
貧虛此二患也三五年間五州凋弊河流注溢久又淤
髙流行艱澀則上流必決此三患也所謂為害而無涯
<pb:KR4d0069_WYG_010-21a>
也今為國誤計者本欲除一患而反就三患此臣所不
諭也至如六塔不能容大河横壠故道本以髙淤難行
而商胡決今復驅而注之必横流而散溢自澶至海二
千餘里隄埽不可卒修修之雖成又不能捍水如此等
事甚多士無愚智皆所共知不待臣言而後悉也臣前
未奉使契丹時已嘗具言故道六塔皆不可為惟治隄
順水為得計及奉使徃來河北詢於知水者其說皆然
雖恩兾之人今被水患者亦知六塔不便皆願且治恩
<pb:KR4d0069_WYG_010-21b>
兾隄防為是下情如此誰為上通臣既知其詳豈敢自
黙伏乞聖慈特諭宰臣使更審利害速罷六塔之役差
替李仲昌等不用選一二精幹之臣與河北轉運使副
及恩兾州官吏相度隄防併力修治則今河之水必不
至為大患且河水天災非人力可回惟當順導防捍之
而已不必求竒䇿立難必之功以為小人僥兾恩賞之
資也况功必不成後悔無及者乎臣言狂計愚惟陛下
裁擇
<pb:KR4d0069_WYG_010-22a>
　　　薦布衣蘇洵
臣猥以庸虚叨塵侍從無所禆補常愧心顔竊慕古人
薦賢推善之意以為為時得士亦報國之一端徃時自
國家下詔書戒時文諷勵學者以近古盖自天聖迄今
二十餘年通經學古履忠守道之士所得不可勝數而
四海之廣不能無山巖草野之遺其自重者既伏而不
出故朝廷亦莫得而聞此乃如臣等輩所宜求而上達
也伏見眉州布衣蘇洵履行純固性識明達亦嘗一舉
<pb:KR4d0069_WYG_010-22b>
有司不中遂退而力學其論議精於物理而善識變權
文章不為空言而期於有用其所撰權書衡論機䇿二
十篇辭辨閎偉博於古而宜於今實有用之言非特能
文之士也其人文行久為鄉¶閭所稱而守道安貧不營
仕進苟無薦引則遂棄於聖時其所撰書二十篇臣謹
隨狀上進伏望聖慈下兩制看詳如有可採乞賜甄録
謹具狀奏聞伏候勑㫖
　　　舉蘇軾應制科
<pb:KR4d0069_WYG_010-23a>
右臣伏以國家開設科目以待雋賢又詔兩省之臣舉
其所知各以聞達所以廣得人之路副仄席之求臣雖
庸暗其敢不勉臣伏見新授河南府福昌縣主簿蘇軾
學問通博姿識敏明文采爛然論議蠭出其行業修飭
名聲甚逺臣今保舉堪應材識兼茂明於體用科欲望
聖慈召付有司試其所對如有謬舉甘伏朝典
　　　舉章望之曾鞏王回充館職
右臣猥以庸虛過䝉奬任竊惟古人報國之效無先薦
<pb:KR4d0069_WYG_010-23b>
賢雖知人之難愧於不廣而髙材實行亦莫多得苟有
所見其敢黙然臣竊見秘書省校書郎章望之學問通
博文辭敏麗不急仕進行義自修東南士子以為師範
太平州司法叅軍曾鞏自為進士已有時名其所為文
章流布逺邇志節髙爽自守不回前亳州衛真縣主簿
王回學行純固論議精明尤通史傳姓氏之書可備顧
問此三人者皆一時之秀宜被朝廷樂育之仁而或廢
處江湖或沈淪州縣不獲聞達議者惜之其章望之曽
<pb:KR4d0069_WYG_010-24a>
鞏王回臣今保舉堪充館閣職任欲望聖慈特賜甄¶擢<md:KR4d0069_SBCK_018-16b>¶如後不如舉狀臣甘當同罪
　
　
　
　
　
　
<pb:KR4d0069_WYG_010-24b>
　
　
　
　
　
　
　
　歐陽文粹巻十

<pb:KR4d0069_WYG_011-1a>
欽定四庫全書
　歐陽文粹巻十一　　　　　宋　陳亮　編
　　序
　　　送徐無黨
草木鳥獸之為物衆人之為人其為生雖異而為死則
同一歸於腐壞澌盡泯滅而已而衆人之中有聖賢者
固亦生且死於其間而獨異于草木鳥獸衆人者雖死
而不朽愈逺而彌存也其所以為聖賢者修之於身施
<pb:KR4d0069_WYG_011-1b>
之於事見之於言是三者所以能不朽而存也修於身
者無所不獲施於事者有得有不得焉其見於言者則
又有能有不能也施於事矣不見於言可也自詩書史
記所傳其人豈必皆能言之士哉修於身矣而不施於
事不見於言亦可也孔子弟子有能政事者矣有能言
語者矣若顔回者在陋巷曲肱饑卧而已其羣居則黙
然終日如愚人然自當時羣弟子皆推尊之以為不敢
望而及乎後世更百千歲亦未有能及之者其不朽而
<pb:KR4d0069_WYG_011-2a>
存者固不待施於事况於言乎予讀班固藝文志唐四
庫書目見其所列自三代秦漢以来著書之士多者至
百餘篇少者猶三四十篇其人不可勝數而散亡磨滅
百不一二存焉予竊悲其人文章麗矣言語工矣無異
草木榮華之飄風鳥獸好音之過耳也方其用心與力
之勞亦何異衆人之汲汲營營而忽焉以死者雖有遲
有速而卒與三者同歸於泯滅夫言之不可恃也盖如
此今之學者莫不慕古聖賢之不朽而勤一世以盡心
<pb:KR4d0069_WYG_011-2b>
於文字間者皆可悲也東陽徐生少從予學為文章稍
稍見稱於人既去而與羣士試於禮部得髙第由是知
名其文辭日進如水涌而山出予欲摧其盛氣而勉其
思也故於其歸告以是言然予固亦喜為文辭者亦因
以自警焉
　　　送曽鞏
廣文曽生來自南豐入太學與其諸生羣進於有司有
司歛羣材操尺度槩以一法考其不中者而棄之雖有
<pb:KR4d0069_WYG_011-3a>
魁壘拔出之材其一累黍不中尺度則棄不敢取幸而
得良有司不過反同衆人之歎嗟愛惜若取捨非已事
者諉曰有司有法奈不中何有司固不自任其責而天
下之士亦不以責有司皆曰其不中法也不幸有司尺
度一失守則徃徃失多而得少嗚呼有司所操果良法
邪何其久而不思革也况若曾生之業其大者固已魁
壘其於小者亦可以中尺度而有司棄之可怪也然曾
生不非同進不罪有司告予以歸思廣其學而堅其守
<pb:KR4d0069_WYG_011-3b>
予初駭其文又壯其志夫農不咎歲而菑播是勤其水
旱則已使一有穫則豈不多耶曾生橐其文數十萬言
來京師京師之人無求曽生者然曾生亦不以干也予
豈敢求生而生辱以顧予是京師之人既不求之而有
司又失之而獨余得也於其行也遂見於文使知生者
可以弔有司而賀余之獨得也
　　　送楊子聰
士之仕於州郡者必視其地大小髙下之望以為輕重
<pb:KR4d0069_WYG_011-4a>
河南大府也叅軍雖卑以望而髙下之固與他州郡異
矣然地大望髙居者皆將相名臣吏民閒坐而偶語道
某相某將某官者常名斥而一二歲數之至於郎官御
史方鎮牧守使人貴客由河南出者入不候於疆去不
餞于郊途逢而不避市坐者不起豈素慢哉盖其見之
習也彼視公卿大臣要官其易如此矧所謂參軍者耶
其不羣嘲而隨侮之幸也參軍毎上府望門而趨吏摩
以肩過不揖反就焉持刺執板求通姓名雖心負其所
<pb:KR4d0069_WYG_011-4b>
有欲進自達不可得其勢鬱鬱卑且賤反甚於他州郡
故為之者未嘗樂也然其間能自以頭角頎然而出者
鮮矣其才能之美非有異乎衆莫能也戸曹參軍楊子
聰居府中常衣青衫騎破虎韉出入府門下人固輩視
而槩易之居一歲相國彭城公薦之集賢學士謝公又
薦之士之有文而賢者盡交之其能出其頭角矣若去
而之他州郡不特頎然而出矣遂將傑然以獨立也子
聰南人樂其土風今秩滿調於吏部必吏於南也吾見
<pb:KR4d0069_WYG_011-5a>
南之州郡有傑然而獨出者必楊子聦也
　　　送張唐民
予讀周禮至於教民興學選賢命士之法未甞不輟書
歎息以為三代之際士豈皆素賢哉當其王道備而習
俗成仁義禮樂達於學孝慈友悌達於家居有教養之
漸進有爵禄之勸苟一不勉則又有屏黜不齒戮辱之
羞然則士生其間其勢不得不至於為善也豈必生知
之賢及後世道缺學廢苟偽之俗成而忘其教養之具
<pb:KR4d0069_WYG_011-5b>
至於爵禄黜辱之法又失其方而不足以勸懼然則士
生其間能自為善卓然而不惑者非其生知之性天所
賦予其孰能至哉則凡所謂賢者其可貴于三代之士
逺矣故善人尤少幸而有則徃徃飢寒困踣之不暇其
幸者或艱而後通夫賢者豈必困且艱歟盖髙世則難
合違俗則多窮亦其勢然也嗚呼人事修則天下之人
皆可使為善士廢則雖天所賦予其賢亦困於時夫天
非不好善其不勝於人力者其勢之然歟此所謂天人
<pb:KR4d0069_WYG_011-6a>
之理在於周易否泰消長之卦能通其說則自古賢聖
窮達而禍福皆可知而不足怪秀才張生居青州其母
賢而知書三子䘮其二獨生最賢行義聞於鄉而好學
力為古文是謂卓然而不惑者也今年舉進士黜於有
司母老而貧無以養可謂困且艱矣嗟乎予力既不能
周於生而生尤好易常以講於予若歸而卒其業則天
命之理人事之勢窮達禍福可以不動于其心雖然若
生者豈終窮也哉安知其不艱而後通也哉
<pb:KR4d0069_WYG_011-6b>
　　　送王陶
六經皆載聖人之道而易著聖人之用吉凶得失動静
進退易之事也其所以為之用者剛與柔也乾健坤順
剛柔之大用也至於八卦之變六爻之錯剛與柔迭居
其位而吉亨利旡咎凶厲悔吝之象生焉盖剛為陽為
徳為君子柔為隂為險為小人自乾之初九為姤而上
至於剥其卦五皆隂剥陽之卦也小人之道長君子静
以退之時也自坤之初六為復而上至於夬其卦五皆
<pb:KR4d0069_WYG_011-7a>
剛決柔之卦也小人之道消君子動以進而用事之時也夫
剛之為徳君子之常用也庇民利物功莫大焉其為卦過泰
之三而四為大壯五為夬壯者壯也夬者決也四陽雖盛而
猶有二隂然陽衆而隂寡則可用壯以攻之故其卦為壯五
陽而一隂隂不足為直可決之而已故其卦為夬然則君子之
用其剛也審其力視其時知隂險小人之必可去然後以壯而决
之夫勇者可犯也强者可詘也聖人於壯決之用必有戒焉故
大壯之彖辭曰大壯利貞其象辭曰君子非禮弗履夬之彖辭
<pb:KR4d0069_WYG_011-7b>
曰健而說決而和其彖辭曰居徳則忌以明夫剛之不可獨任
也故復始而亨臨浸而長泰交而大壯以衆攻其寡夬乗其衰
而决之夫君子之用其剛也有漸而不失其時又不獨任必以正
以禮以說以和而濟之則功可成此君子動以進而用事之方也
太原王陶字樂道好剛之士也常嫉世隂險之小人多居京
師不妄與人遊力學好古以自信自守今其初仕於易得君子
動以進之象故予為剛說以贈之大壯之初九曰壯于趾征
凶夬之初九亦曰壯于趾徃不勝為咎以此見聖人之
<pb:KR4d0069_WYG_011-8a>
戒用剛也不獨於其彖象而又常深戒於其初嗚呼世
之君子少而小人多君之力學好剛以蓄其志未始施
之於事也今其徃尤宜慎乎其初
　　　送王聖紀
前年五月大霖雨殺麥河溢東畿浸下田已而不雨至
於八月菽粟死髙田三司有言前時溢博州民冒河為
言得免租者萬計今歲秋當租懼民幸水旱因縁得妄
免以虧兵食慎勑有司謹之朝廷因舉田令約束州縣
<pb:KR4d0069_WYG_011-8b>
吏無逺近皆望風惡民言水旱一以農田勑限甚者笞
而絶之畿之民訴其縣不聽則訴於開封又不聽則相
與聚於宣徳門外訴於宰相於是遣吏四出視諸縣視
者還而或言災或言否然言否者十七八最後視者還
言民實災而吏徒畏約束以苟自免爾天子聞之惻然
盡蠲畿民之租余甞竊歎曰民生幸而為畿民且緩急
近而易知也雨降于天河溢于地與赤日之出是三者
之易見也前二三歲旱蝗相連朝廷歲隨其災之厚薄
<pb:KR4d0069_WYG_011-9a>
蠲其賦之多少至兵食不足則歲糴或入粟以爵而充
之是在上者之愛人而仁人之心易惻也以易知之近
言易見之事告易惻之仁然吏壅之幾不得達况四海
之大幾萬里而逺事之難知不若霖潦赤日之易見者
何數使上有易惻之心不得達于下下有思告之苦不得
通於上者吏居其間而壅之爾可勝歎哉扶風為縣限
關之西距京師在千里外民之不幸而事有隠㣲者何
限其能生死曲直之者令與主簿尉三人而民之志得
<pb:KR4d0069_WYG_011-9b>
不壅而聞于州州不壅而聞及上縣不壅而民志通者
令與主簿尉達之而已王君聖紀主簿於其縣聖紀好
學有文佐是縣也始試為政焉故以其夫所素歎者告
之
　　　章望之字
校書郎章君甞以其名望之來請字曰願有所教使得
以勉焉而自朂者予為之字曰表民而告之曰古之君
子所以異乎衆人者言出而為民信事行而為世法其
<pb:KR4d0069_WYG_011-10a>
動作容貌皆可以表於民也故紘綖冕弁以為首容佩
玉玦環以為行容衣裳黼黻以為身容手有手容足有
足容揖讓登降獻酬俯仰莫不有容又見其寛柔温厚
剛嚴果毅之色以為仁義之容服其服載其車立乎朝
廷而正君臣出入宗廟而臨大事儼然人皆望而畏之
曰此吾民之所尊也非民之知尊君子而君子者能自
修而尊者也然而行不充于内徳不備於人雖盛其服
文其容民不尊也名山大川一方之望也山川之嶽瀆
<pb:KR4d0069_WYG_011-10b>
天下之望也故君子之賢於一鄉者一鄉之望也賢於
一國者一國之望也名烈著于天下者天下之望也功
徳被于後世者萬世之望也孝慈友悌達于一鄉古所
謂鄉先生者一鄉之望也春秋之賢大夫若隨之季良
鄭之子産者一國之望也位于中而姦臣賊子不敢竊
發于外如漢之大將軍出入將相朝廷以為輕重天下
繫其安危如唐之裴丞相者天下之望也其人已没其
事已久聞其名想其人若不可及者䕫龍稷契是也其
<pb:KR4d0069_WYG_011-11a>
功可以及百世其道可以師百王雖有聖賢莫敢過之
者周孔是也此萬世之望而皆所以為民之表也傳曰
其在賢者識其大者逺者章君儒其衣冠氣剛色仁好
學而有志其絜然修乎其外而煇然充乎其内以發乎
文辭則又辨博放肆而無涯是數者皆可以自擇而勉
焉者也是固能識夫逺大者矣雖予何以朂焉弟因其
志廣其說以塞請
　　　胡寅字
<pb:KR4d0069_WYG_011-11b>
寅之為言恭且畏之辭虞書寅賔出日寅餞納日云者
堯命其臣羲和者修其官而史美之之文又曰夙夜惟寅
云者舜勑其臣伯夷之辭也又曰同寅協恭和𠂻哉云
者臯陶戒禹之言夫堯舜禹之事載於書者為萬世之
法而其君臣之際相言語者如是是知恭恪畏慎以思
其事雖聖人猶然尉氏胡君名寅以問於余將字之余
以為名者古之人生而有别之稱爾若太甲盤庚仲壬
者直識其次第而已至于左丘明者載魯大夫之語始
<pb:KR4d0069_WYG_011-12a>
謂命名有義而學者又以文王武王伯魚之類附其說
者尤非也文王之世為商諸侯偶商不幸而紂為滛虐
然猶生服事之豈其生也已有滅商自大之心而名昌
其子始生又期以弑君而發其功業哉孔子生子適有饋
鯉者遂名之若史魚孔鮒又有義者乎則是直為識别
之稱未嘗有義也然考古人之命字者則似若有義葢將釋其
名曰其字若此而已胡君曰我所以問其字者將知其寅者何謂
然因考于古取堯舜之書常所道告之而字曰子畏云
<pb:KR4d0069_WYG_011-12b>
　　　　鄭荀改名
三代之衰學廢而道不明然後諸子出自老子厭周之
亂用其小見以為聖人之術止於此始非仁義而詆聖
智諸子因之益得肆其異說至於戰國蕩而不反然後
山淵齊秦堅白異同之論興聖人之學幾乎其息最後
荀卿子獨用詩書之言貶異扶正著書以非諸子尤以
勸學為急荀卿楚人甞以學干諸侯不用退老蘭陵楚
人尊之及戰國平三代詩書未盡出漢諸大儒賈生司
<pb:KR4d0069_WYG_011-13a>
馬遷之徒莫不盡用荀卿子盖其為說最近於聖人而
然也滎陽鄭昊少為詩賦舉進士已中第遂棄之曰此
不足學也始從先生長者學問慨然有好古不及之意
鄭君年尚少而性淳明輔以强力之志得其是者而師
焉無不至也將更其名數以請予使之自擇遂改曰荀
於是又見其志之果也夫荀卿者未甞親見聖人徒讀
其書而得之然自子思孟子已下意皆輕之使其與游
夏並進於孔子之門吾不知其先後也世之學者苟如
<pb:KR4d0069_WYG_011-13b>
荀卿可謂學矣而又進焉則孰能禦哉余既嘉君善自
擇而慕焉因為之字曰叔希且以朂其成焉
　
　
　
　
　
　歐陽文粹巻十一

<pb:KR4d0069_WYG_012-1a>
欽定四庫全書
　歐陽文粹巻十二　　　　　宋　陳亮　編
　　序
　　　廖氏文集
自孔子殁而周衰接乎戰國秦遂焚書六經於是中絶
漢興盖久而後出其散亂磨滅既失其傳然後諸儒因
得措其異說於其間如河圖洛書怪妄之尤甚者余甞
哀夫學者知守經以篤信而不知偽說之亂經也屢為
<pb:KR4d0069_WYG_012-1b>
說以黜之而學者溺其久習之傳反駭然非余以一人
之見決千歲不可考之是非欲奪衆人之所信徒自守
而世莫之從也余以為自孔子没至今二千歲之間有
一歐陽修者為是說矣又二千歲焉知無一人焉與脩
同其說也又二千嵗將復有一人焉然則同者至于三
則後之人不待千嵗而有也同予說者既衆則衆人之
所溺者可勝而奪也夫六經¶非¶一世之書其將與天地
無終極而存也以無終極視數千歲於其間頃刻爾是
<pb:KR4d0069_WYG_012-2a>
則余之有待於後者逺矣非汲汲有求於今世也衡山
廖倚與余遊三十年已而出其兄偁之遺文百餘篇號
朱陵編者其論洪範以為九疇聖人之法爾非有龜書
出洛之事也余乃知不待千歲而有與余同於今世者
始余之待于後世也兾有因余言而同者爾若偁者未
甞聞余言盖其意有所合焉然則舉今之世固有不相
求而同者矣亦何待於數千歳乎廖氏家衡山世以能
詩知名於湖南而偁尤好古能文章其徳行聞于鄉里
<pb:KR4d0069_WYG_012-2b>
一時賢士皆與之遊以其不達而早死故不顯于世嗚
呼知所待者必有時而獲知所畜者必有時而施苟有
志焉不必有求而後合余嘉與偁不相求而兩得也於
是乎書
　　　薛簡肅公文集
君子之學或施之事業或見於文章而常患於難兼也
盖遭時之士功烈顯于朝廷名譽光於竹帛故其常視
文章為末事而又有不暇與不能者焉至於失志之人
<pb:KR4d0069_WYG_012-3a>
窮居隐約苦心危慮而極於精思與其有所感激發憤
惟無所施於世者皆一寓於文辭故曰窮者之言易工
也如唐之劉栁無稱於事業而姚宋不見於文章彼四
人者猶不能於兩得况其下者乎惟簡肅公在真宗時
以材能為名臣仁宗母后時以剛毅正直為賢輔其決
大事定大議嘉謀讜論著在國史而遺風餘烈至今稱
於士大夫公綘州正平人也自少以文行推於鄉里既
舉進士獻其文百軸於有司由是名動京師其平生所
<pb:KR4d0069_WYG_012-3b>
為文至八百餘篇何其盛哉可謂兼於兩得也公之事
業顯矣其於文章氣質深純而勁正盖發於其志故如
其為人公有子直孺早卒無後以其弟之子仲孺公期
為後公之文既多而徃徃流散於人間公期能力收拾
盖自公薨後三十年始克類次而集之為四十巻公期
可謂能¶世其家者也嗚¶呼公為有後矣
　　　梅聖俞注孫子後
世所傳孫武¶¶十三篇多用曹公杜牧¶陳皡注號三家孫
<pb:KR4d0069_WYG_012-4a>
子余頃與撰四庫書目所見孫子注者尤多武之書本
於兵兵之術非一而以不窮為竒宜其說者之多也凡
人之用智有短長其施設各異故或膠其說於偏見然
無出所謂三家者三家之注皡最後其說時時攻牧之
短牧亦慨然最喜論兵欲試而不得者其學能道春秋
戰國時事甚博而詳然前世言善用兵稱曹公曹公甞
與董吕諸袁角其力而勝之遂與吳蜀分漢而王傳言
魏之諸將出兵千里毎坐計勝敗授其成筭諸將用之
<pb:KR4d0069_WYG_012-4b>
十不失一一有違者兵輒敗北故魏世用兵悉以新書
從事其精於兵也如此牧謂曹公於注孫子尤略盖惜
其所得自為一¶書是曹公悉得武之術也然武甞以其
書干吳王闔閭闔閭用之西破楚北服齊晉而霸諸侯
夫使武自用其書止于强伯及曹公用之然亦終不能
滅吳蜀豈武之術盡於此乎抑用之不極其能也後之
學者徒見其書又各牽於已見是以注者雖多而少當
也獨吾友聖俞不然甞評武之書曰此戰國相傾之說
<pb:KR4d0069_WYG_012-5a>
也三代王者之¶師司馬九伐之法武不及也然亦愛其
文略而意深其行師用兵料敵制勝亦皆有法其言甚
有次序而注者汨之或失其意乃自為注凡膠於偏見
者皆抉去傅以已意而發之然後武之說不汨而明吾
知此書當與三家並傳而後世取其說者徃徃於吾聖
俞多焉聖俞¶為人謹質温恭衣冠進趨眇然儒者也後
世之視其¶書者與太史公疑張子房為壯夫何異
　　　韻緫
<pb:KR4d0069_WYG_012-5b>
倕工於為弓而不能射羿與逄䝉天下之善射者也奚
仲工於為車而不能御王良造父天下之善御者也此
荀卿子所謂藝之至者不兩能信哉儒者學<md:KR4d0069_SBCK_018-1a>¶乎¶¶聖人聖
人之道直以¶簡然至其曲而暢之以通天下之理以究
隂陽天地人鬼事物之變化君臣父子吉凶生死凡人
之大倫則六經不能盡其說而七十子與孟子荀揚之
徒各極其辨而莫能殫焉夫以孔子之好學而其所道
者自堯舜而後則詳之其前盖略而弗道其亦有所不
<pb:KR4d0069_WYG_012-6a>
暇者歟儒之學者信哉逺且大而用功多則其有所不
暇者宜也文字之為學儒者之所用也其為精也有聲
形曲直毫釐之别音響清濁相生之類五方言語風俗
之殊故儒者莫暇精之其有精者則徃徃不能乎其它
是以學者莫肯捨其所事而盡心乎此所謂不兩能者
也必待乎用心専者而或能之然後儒者有以取焉洛
僧鑒聿為韻緫五篇推子母輕重之法以定四聲考求
前儒之失辨正五方之訛顧其用心之精可謂入於忽
<pb:KR4d0069_WYG_012-6b>
㣲若櫛之於髪績之於絲雖細且多而條理不亂儒之
學者莫能難也鑒聿通於易能知大演之數又學乎隂
陽地理黄帝歧伯之書其尤盡心者韻緫也世本儒家
子少為浮圖入武當山徃來江漢之旁十餘年不妄與
人交有不可其意雖王公大人亦莫肯顧聞士有一藝
雖千里必求之介然有古獨行之節所謂用心専者也
宜其學必至焉耳浮圖之書行乎世者數百萬言其文
字雜以夷夏讀者罕得其真徃徃就而正焉鑒聿之書
<pb:KR4d0069_WYG_012-7a>
非獨有取於吾儒亦欲傳於其徒也
　　　集古録目
物甞聚於所好而常得于有力之强有力而不好好之
而無力雖近且易有不能致之象犀虎豹蠻夷山海殺
人之獸然其齒角皮革可聚而有也玉出崑崙流沙萬
里之外經十餘譯乃至乎中國珠出南海常生深淵採
者腰絙而入水形色非人徃徃不出則下飽蛟魚金礦
於山鑿深而穴逺篝火餱糧而後進其崖崩窟塞則
<pb:KR4d0069_WYG_012-7b>
遂葬於其中者率常數十百人其逺且難而又多死禍常
如此然而金玉珠璣世常兼聚而有也凡物好之而有
力則無不至也湯盤孔鼎岐陽之鼓岱山鄒嶧㑹稽之
刻石與夫漢魏已來聖君賢士桓碑彛器銘詩序記下
至古文籀篆分𨽻諸家之字書皆三代以來至寶怪竒
偉麗工妙可喜之物其去人不逺其取之無禍然而風
霜兵火湮淪磨滅散棄於山崖墟莽之間未甞收拾者
由世之好者少也幸而有好之者又其力或不足故僅
<pb:KR4d0069_WYG_012-8a>
得其一二而不能使其聚也夫力莫如好好莫如一予
性顓而嗜古凡世人之所貪者皆無欲於其間故得一
其所好於斯好之已篤則力雖未足猶能致之故上自
周穆王以來下更秦漢隋唐五代外至四海九州名山
大澤窮崖絶谷荒林破塜神仙鬼物詭怪所傳莫不皆
有以為集古録以為轉冩失真故因其石本軸而藏之
有巻秩次第而無時世之先後盖其取多而未已故隨
其所得而録之又以為聚多而終必散乃撮其大要别
<pb:KR4d0069_WYG_012-8b>
為録目因并載夫可與史傳正其闕謬者以傳後學庶
益於多聞或譏予曰物多則其勢難聚聚久而無不散
何必區區於是哉予對曰足吾所好玩而老焉可也象
犀金玉之聚其能果不散乎予固未能以此而易彼也
　　　外制集
慶厯三年春丞相吕夷簡病不能朝上既更用大臣銳
意天下事始用諌官御史䟽追還夏竦制書既而召韓
琦范仲淹於陜西又除富弼樞宻副使弼仲淹琦皆惶
<pb:KR4d0069_WYG_012-9a>
恐頓首辭讓至五六不已手詔趣琦等就道甚急而弼
方且入求對以辭不得見遣中貴人趣送閤門使即受
命嗚呼觀琦等之所以讓上之所以用琦等者可謂聖
賢相遭萬世一遇而君臣之際何其盛也於是時天下
之士孰不願為材邪顧予何人亦與其選夏四月召自
滑臺入諫院冬十二月拜右正言知制誥是時夏人雖
數請命而西師尚未解嚴京東累歲盜賊最後王倫暴
起沂州轉劫江淮¶之間而張海郭貌山等亦起商鄧以
<pb:KR4d0069_WYG_012-9b>
驚京西州縣之吏多不稱職而民弊矣天子方慨然勸
農桑興學校破去前例以不次用人哀民之困而欲除
其蠧吏知磨勘法久之弊而思别材不肖以進賢能患
百職之不修而申行賞罰之信盖欲修法度矣予時雖
掌誥命猶在諫職常得奏事殿中從容盡聞天子所以
更張庶事憂閔元元而勞心求治之意退得載于制書
以諷曉訓勑在位者然予方與修祖宗故事又修起居
注又修編勑日與同舍論議治文書所省不一而除目
<pb:KR4d0069_WYG_012-10a>
所下率不一二時已廹丞相出故不得專一思慮工文
字以盡導天子難諭之意而復誥命於三代之文嗟夫
學者文章見用于世鮮矣況得施於朝廷而又遭人主
致治之盛若脩之鄙使竭其材猶恐不稱而况不能專
一其職此予所以常遺恨於斯文也明年秋予出為河
北轉運使又明年春權知成徳軍事事少間發嚮所作
制草而閱之雖不能盡載明天子之意於其所述百得
一二足以章示後世盖王者之訓在焉豈以予文之鄙
<pb:KR4d0069_WYG_012-10b>
而廢也於是録之為三巻予自直閣下儤直八十始滿
不數日奉使河東還即以來河北故其所作纔一百五
十餘篇云
　　　内制集
昔錢思公甞以謂朝廷之官雖宰相之重皆可雜以他
才處之惟翰林學士非文章不可思公自言為此語頗
取怒於達官然亦自負以為至論今學士所作文書多
矣至於青辭齋文必用老子浮圖之說祈禳秘祝徃徃
<pb:KR4d0069_WYG_012-11a>
近於家人里巷之事則制詔取便於宣讀常拘以世俗
所謂四六之文其類多如此然則果可謂之文章¶者歟
予在翰林六年中間進拜二三大臣皆適不當直而<md:KR4d0069_SBCK_018-1b>¶天
下無事¶四夷和好兵革不用凡朝廷之文所以指麾號
令訓戒約束自非因事無以發明矧予中年早衰意思
零落以非工之作又無所遇以發焉其屑屑應用拘牽
常格卑弱不振宜可羞也然今文士尤以翰林為榮選
予既罷職院吏取予直草以日次之得四百餘篇因不
<pb:KR4d0069_WYG_012-11b>
忍棄况其上自朝廷内及宫禁下暨蠻夷海外事無不
載而時政記日厯與起居郎舍人有所略而不記未必
不有取於斯焉嗚呼予且老矣方買田淮潁之間若夫
涼竹簟之暑風曝茅簷之冬日睡餘支枕念昔平生仕
宦出處顧瞻玉堂如在天上因覽遺藁見其所載職官
名氏以較其人盛衰先後孰在孰亡足以知榮寵為虛
名而資笑談之一噱也亦因以誇於田¶夫野老而已
　歐陽文粹巻十二

<pb:KR4d0069_WYG_013-1a>
欽定四庫全書
　歐陽文粹巻十三　　　　　宋　陳亮　編
　　序
　　　帝王世次圖
堯舜禹湯文武此六君子者可謂顯人矣而後世¶猶失
其傳者豈非以其逺也¶哉是故君子之學不窮逺以為
能而闕其不知慎所傳以惑世也方孔¶子時周衰學廢
先王之道不¶明而異端之說並起<md:KR4d0069_SBCK_018-2a>¶孔子患之乃修正詩
<pb:KR4d0069_WYG_013-1b>
書史記以止¶紛亂之說而欲其傳之信也故略其逺而
詳其近於書斷自唐虞以來著其大事可以為世法者
而已至於三皇五帝君臣世次¶皆未嘗道者以其世逺
而慎所不知也¶¶¶孔子既沒異端之說復興周室¶亦<md:KR4d0069_SBCK_018-2b>¶益衰
亂接乎戰國¶秦遂焚書先王之道中絶漢興久之詩書
稍出而不完當王道中絶之際竒書異說方充斥而盛
行其言徃徃反自託於孔子之徒以取信於時學者既
不備見詩書之詳而習傳盛行之異說以世無聖人以
<pb:KR4d0069_WYG_013-2a>
為質而不自知其取捨真偽至有博學好竒之士務多
聞以為勝者於是盡集諸說而論次初無所擇而惟恐
遺之也如司馬遷之史記是矣以孔子之學上述前世
止於堯舜著其大略而不道其前遷逺出孔子之後而
乃上述黄帝以來又詳悉其世次其不量力而務勝宜
其失之多也遷所作本紀出於大戴禮世本諸書今依
其說圖而考之堯舜夏商周皆同出於黄帝堯之崩也
下傳其四世孫舜舜之崩也復上傳其四世祖禹而舜
<pb:KR4d0069_WYG_013-2b>
禹皆夀百歳稷契於髙辛為子乃同父異母之兄弟今
以其世次而下之湯與王季同世湯下傳十六世而為
紂王季下傳一世而為文王二世而為武王是文王以
十五世祖臣事十五世孫紂而武王以十四世祖伐十
四世孫而代之王何其繆哉嗚呼堯舜禹湯文武之道
百王之取法也其盛徳大業見於行事而後世所欲知
者孔子皆已論著之¶矣其久逺難明之事後世不必知
不知不害為君子者孔子皆不道也夫孔子所以為聖
<pb:KR4d0069_WYG_013-3a>
人者¶其智知所¶¶取捨皆如<md:KR4d0069_SBCK_018-3a>¶此
　　　¶¶傳易圖¶¶¶
孟子曰盡信書不如無書夫孟子好學者豈獨¶忽於書
哉盖其自傷不得親見聖人之作而傳者失其真莫可
考正而云也然豈獨無書之如此余讀經解至其别易
曰差若毫釐謬以千里之説又讀今周易有何謂子曰
者至其繫辭則又曰聖人設卦繫辭焉欲考其真而莫
可得然後知孟子之歎盖有激云爾說者言當秦焚書
<pb:KR4d0069_WYG_013-3b>
時易以卜筮得獨不焚其後漢興他書雖出皆多殘缺
而易經以故獨完然如經解所引考於今易亡之¶豈今
易亦有亡者耶是亦不得為完書也昔孔子門人追記
其言作論語書其首必以子曰者所以¶别夫子與弟子
之言又其言非<md:KR4d0069_SBCK_018-3b>¶一事其事非一時文聮屬而言難次第
故每更一事必以子曰以起之若文言者夫子自作不
應自稱子曰又其作於一時文有次第何假子曰以發
之乃知今周易所載非孔子文言之全篇也盖漢之易
<pb:KR4d0069_WYG_013-4a>
師擇取其文以解卦體至其有所¶不敢則文斷而不屬
故以子曰起之也其先言何謂而後言子曰者乃講師
自為荅問之言爾取卦體以為荅也亦如公羊穀梁傳
春秋先言何曷而後導其師之所傳以為傳曰今上繫
凡¶有子曰者亦皆講師之説也然則今易皆出乎講師
臨時之說矣幸而講師所引者得載於篇不幸其不及
引者其亡豈不多邪嗚呼厯弟子之相傳經講師之去
取不徒存者不完而其偽謬之失其可究耶夫繫者有
<pb:KR4d0069_WYG_013-4b>
所繫之謂也故曰繫辭焉以斷其吉凶是故謂之爻言
其為辭各聮屬其一爻者也是則孔子専指爻辭為繫
辭而今乃以孔子賛易之文為上下繫辭者何其謬也
卦爻之辭或以為文王作或以為周公作孔子言聖人
設卦繫辭焉是斥文王周公之作為繫辭不必復自名
其所作又為繫辭也况其文乃概言易之大體雜論易
之諸卦其辭非有所繫不得謂之繫辭也必然自漢諸
儒已有此名不知從何而失之也漢去周最近不應有
<pb:KR4d0069_WYG_013-5a>
失然漢所為繫辭者得非不為今之繫辭乎易需之辭
曰需于血出自穴艮之辭曰艮其限列其夤睽之辭曰
見豕負塗載鬼一車是皆險怪竒絶非世常言無為有
訓故考證而學者出其臆見隨事為解果得聖人之㫖¶
邪文¶¶¶¶¶言¶繫辭有可考者其證如此而其非世常言<md:KR4d0069_SBCK_018-4a>¶無可
考者¶又¶可知矣今徒從夫臆出之說果可盡信之邪此
孟子所歎其不如亡者也易之傳注比他經為尤多然
止於王弼其後雖有述者不必皆其授受但其傳之而
<pb:KR4d0069_WYG_013-5b>
已大抵易至漢分為三有田何之易焦贛之易費直之
易田何之易傳自孔子有上下二篇又有彖象繫辭文
言說卦等自為十篇而有章句凡學有章句者皆祖之
田氏焦贛之易無所傳授自得乎隠者之學専於隂陽
占察之術凡學隂陽占察者皆祖之焦氏費直之易亦
無所授又¶¶無章句惟以彖象文言等十篇解上下經凡
以彖象文言等參入卦中者皆祖之費氏田焦之學廢
於漢末費氏獨興遞傳至鄭康成而王弼所注或用康
<pb:KR4d0069_WYG_013-6a>
成之說是弼即鄭本而為注今行於世者惟有王弼易
其源出於費氏也孔子之古經亡矣
　　　詩圖
周之詩自文王始成王之際頌聲興焉周之盛徳之極
文王之詩三十七篇其二十三篇繫之周公召公為周
南召南其八篇為小雅六篇為大雅武王之詩六篇四
篇為小雅二篇在召南之風成王之詩五十三篇其十
篇為小雅十二篇為大雅三十一篇為頌是為詩之正
<pb:KR4d0069_WYG_013-6b>
經其後二世昭王立而周道微闕又六世厲王政益衰
變雅始作厲王死於彘天下無君周公召公行政謂之
共和凡十四年而厲王之下太子宜臼遷於洛邑號東
周周之室益微而平王之詩貶為風下同列國至於桓
莊而詩止矣初成王立周公攝政管蔡作亂周公及其
大夫作詩七篇周之太史以為周公詩主道豳國公劉
太王之事故繫之豳謂國變風而諸侯之詩無正風其
變風自懿王始作懿王時齊風始變夷王時衛風始變
<pb:KR4d0069_WYG_013-7a>
次厲王時陳風始變厲王崩周召共和唐風始變次宣
王時秦風始變至平王時鄭風始變惠王時曹風始變
陳最後至頃王時猶有靈公之詩於是止矣盖自文至
頃凡二十世王澤竭而詩不作今鄭之詩次比考於舊
史先後不同周召王豳皆出於周邶&KR0352;合於衛檜魏世
家絶其可考者七國而已陳齊衛晉曹鄭魏此變風之
先後也周召邶&KR0352;衛王鄭齊豳秦魏唐陳檜曹此孔子
未¶刪詩之前季札所聴周樂次第也周召邶&KR0352;衛王鄭
<pb:KR4d0069_WYG_013-7b>
齊魏唐秦陳檜曹&KR0206;此今詩之次第也考其得封之先
後為國之大小與其詩作之時皆失其次說者莫能究
焉其外魯之頌四篇商頌五篇鄭康成以為魯得用天
子之禮樂故有頌而商頌至孔¶子之時存者五篇而夏
頌已亡故録魯詩以備三頌著為後王之法監三代之
成功法莫大於夏矣康成所作詩譜圖自共和而後始
得春秋次序今其圖亡今略準鄭遺說而依其次第推
之以見前儒之得失今既依鄭為圖故風雅變王與其
<pb:KR4d0069_WYG_013-8a>
序所不言而說者推定世次皆且從鄭之意其所失者
可指而見焉司馬遷謂古詩三千餘篇孔子刪之存者
三百鄭學之徒皆以遷說之謬言古詩雖多不容十分
去九以予考之遷說然也何以知之今書傳所載逸詩
何可數焉以圖推之首更十君而取其一篇者又有二
十餘君而取其一君由是言之何啻乎三千詩三百一
十一篇亡者六篇存者三百五篇云
　　　詩譜補亡
<pb:KR4d0069_WYG_013-8b>
歐陽子曰昔者聖人已沒六經之道幾熄於戰國而焚
棄於秦自漢已來收拾亡逸發明遺義而正其訛繆得
以粗備傳於今者豈一人之力哉後之學者因迹前世¶
之所傳而較其得失或有¶之矣若使徒¶抱焚餘殘脫之
經倀倀於去聖千百年後不見先儒中間之說¶而欲特
立一家之學者果有能哉吾未之信也然則先儒之論
苟非詳其終始而牴牾質於<md:KR4d0069_SBCK_018-5a>¶聖人而悖理害經之甚有
不得已而後改易者何必徒為異論以相訾也毛鄭於
<pb:KR4d0069_WYG_013-9a>
詩其學亦已博矣予嘗依其箋傳考之於經而證以序
譜惜其不合者頗多盖詩述商周自生民𤣥鳥上陳稷
契下迄陳靈公千五六百歳之間旁及列國君臣世次
國地山川封域圖牒鳥獸草木魚蟲之名與其風俗善
惡方言訓故盛衰治亂美刺之由無所不¶載<md:KR4d0069_SBCK_018-5b>¶然則孰¶¶能
無失於其¶間哉予疑毛鄭之失既多然不敢輕為改易
者意其為說不止於箋傳而恨已不得盡見二家之書
未能徧通其㫖夫不盡見其書而欲折其是非猶不盡
<pb:KR4d0069_WYG_013-9b>
人之辭而欲斷其訟之曲直其能果於自決乎其能使
之必服乎世言鄭氏詩譜最詳求之久矣不可得雖崇
文總目秘書所藏亦無之慶厯四年奉使河東至於絳
州偶得焉其文有注而不見名氏然首尾殘缺自周公
致太平已上皆亡之其國譜旁行尤易為訛舛悉皆顛
倒錯亂不可復考凡詩雅頌兼列商魯其正變之風十
有四國而其次比莫詳其義惟封國變風之先後不可
以不知周召王&KR0206;同出於周邶&KR0352;并於衛檜魏無世家
<pb:KR4d0069_WYG_013-10a>
其可考者陳齊衛晉曹鄭秦此封國之先後也&KR0206;齊衛
檜陳唐秦鄭魏曹此變風之先後也周南召南邶&KR0352;衛
王鄭齊&KR0206;秦魏唐陳曹此孔子未刪詩之前周太師樂
歌之次第也周召邶&KR0352;衛王檜鄭齊魏唐秦陳曹&KR0206;此
鄭氏詩譜次第也黜檜後陳此¶今詩次比也初予未見
鄭譜嘗略考春秋史記本紀世家年表¶而合以毛鄭之
說為詩圖十四篇今因取以補鄭譜之亡者足以見二
家所說世次先後甚備因據而求其得失較然矣而仍
<pb:KR4d0069_WYG_013-10b>
存其圖庶幾以見予於鄭氏之¶學<md:KR4d0069_SBCK_018-11b>¶盡心焉耳夫盡其說
而有¶所不通然後得以論正予豈好為異論者哉凡補
其譜十有五補其文字二百七增損塗乙改正者三百
八十三而鄭氏之譜復完矣
　譜序自周公致太平已上皆亡其文予取孔頴達正
　義<md:KR4d0069_SBCK_018-14a>¶所載之文補足因為之注¶自¶¶周公已下<md:KR4d0069_SBCK_018-14b>¶即<md:KR4d0069_SBCK_018-16b>¶用舊注
　云<md:KR4d0069_SBCK_019-1a>¶　歐陽文粹巻十三¶

<pb:KR4d0069_WYG_014-1a>
欽定四庫全書<md:KR4d0069_SBCK_019-1a>¶　歐陽文粹巻十四¶　　　　　宋¶　陳亮　編
　　記
　　　吉¶州學
慶厯<md:KR4d0069_SBCK_019-1b>¶三<md:KR4d0069_SBCK_019-4b>¶年秋<md:KR4d0069_SBCK_021-7a>¶天子開天章閣¶召政事之臣八人問治天
下其要有幾施於今者宜何先使坐而書以對八人者
皆震恐失位俯伏頓首言此非愚臣所能及唯陛下所
欲為則天下幸甚於是詔書屢下勸農桑責吏課舉賢
<pb:KR4d0069_WYG_014-1b>
才其明年三月遂詔天下皆立學置學官之員然後海
隅徼塞四方萬里之外莫不皆有學嗚呼盛矣學校王
政之本也古者致治之盛衰視其學之興廢記曰國有
學術有序黨有庠家有塾此三代極盛之時大備之制
也宋興盖八十有四年而天下之學始克大立豈非盛
美之事須其久而後至於大備歟是以詔下之日臣民
喜幸而奔走執事者以後為羞其年十月吉州之學成
州舊有夫子廟在城之西北今知州事李侯寛之至也
<pb:KR4d0069_WYG_014-2a>
謀與州人遷而大之以為學舎事方上請而詔已下學
遂以成李侯治吉敏而有方其作學也吉之士率其私
錢一百五十萬以助用人之力積二萬二千工而人不
以為勞其良材堅甓之用凡二十二萬三千五百而人
不以為多學有堂筵齋講有藏書之閣有賔客之位有
游息之亭嚴嚴翼翼壯偉閎耀而人不以為侈既成而
來學者常三百餘人予世家於吉而濫官於朝進不能
賛揚天子之盛美退不得與諸生揖讓乎其中然予聞
<pb:KR4d0069_WYG_014-2b>
教學之法本於人性¶磨揉遷革使趨於善其勉於人者
勤其入於人者漸善教者以不倦之意須遲久之功至
於禮讓興行而風俗純美然後為學之成今州縣之吏
不得久其職而躬親於教化也故李侯之績及於學之
立而不及待其成惟後之人毋廢慢天子之詔而怠以
中止幸予他日因得歸榮故鄉而謁於學門将見吉之
士皆道徳明秀而可為公卿問於其俗而婚喪飲食皆
中禮節入於其里而長幼相孝慈於其家行於其郊而
<pb:KR4d0069_WYG_014-3a>
少者扶其羸老壯者代其負荷於道路然後樂學之道
成而得時從先生耆老席于衆賔之後聽鄉樂之歌飲
獻酬之酒以詩頌天子太平之功而周覽學舎思詠李
侯之遺愛不亦美哉故於其始成也刻辭於石而立諸
其廡以俟
　　　穀城夫子廟
釋奠釋菜祭之略者也古者士之見師以菜為摯故始
入學者必釋菜以禮其先師其學官四時之祭乃皆釋
<pb:KR4d0069_WYG_014-3b>
奠釋奠有樂無尸而釋菜無樂則其又略也故其禮亡
焉而今釋奠幸存然亦無樂又不徧舉於四時獨春秋
行事而已記曰釋奠必有合樂國有故則否謂凡有國
各自祭其先聖先師若唐虞之蘷伯夷周之周公魯之
孔子其國之無焉者則必合於鄰國而祭之然自孔子
沒後之學者莫不宗焉故天下皆尊以為先聖而後世
無以易學校廢乆矣學者莫知所師又取孔子門人之
髙弟曰顔回者而配焉以為先師隋唐之際天下州縣
<pb:KR4d0069_WYG_014-4a>
皆立學置學官生員而釋奠之禮遂以著令其後州縣
學廢而釋奠之禮吏以其著令故得不廢學廢矣無所
從祭則皆廟而祭之荀卿子曰仲尼聖人之不得勢者
也然使其得勢則為堯舜矣不幸無時而沒特以學者
之故享弟子春秋之禮而後之人不推所謂釋奠者徒
見官為立祠而州縣莫不祭之則以為夫子之尊由此
為盛甚者乃謂生雖不得位而沒有所享以為夫子榮
謂有徳之報雖堯舜莫若何其謬論者歟祭之禮以迎
<pb:KR4d0069_WYG_014-4b>
尸酌鬯為盛釋奠薦饌直奠而已故曰祭之略者其事¶
有樂舞授器之禮今又廢則於其略者又不備焉然古
之所謂吉凶鄉射賔燕之禮民得而見焉者今皆廢失
而州縣幸有社稷釋奠風雨雷師之祭民猶得以識先
王之禮器焉其牲酒器幣之數升降俯仰之節吏又多
不能習至其臨事舉多不中而色不莊使民無所瞻仰
見者怠焉因以為古禮不足復用非師古好學者莫肯
盡心焉穀城令狄君栗為其邑未逾時脩文宣王廟易
<pb:KR4d0069_WYG_014-5a>
於縣之左大其正位為學舎於其旁藏九經書率其邑
之子弟興於學然後考制度為俎豆籩篚罇爵簠簋凡
若干以與其邑人行事宋興於今八十年天下無事方
脩禮樂尊儒術以文太平之功以為王爵未足以尊夫
子又加至聖之號以褒崇之講正其禮下於州縣而吏
或不能喻上之意凡有司簿書之所不責者謂之不急
穀城縣政久廢狄君居之朞月稱治又能遵國典脩禮
興學急其有司所不責者諰諰然惟恐不及可為有志
<pb:KR4d0069_WYG_014-5b>
之士矣
　　　仁宗御飛白
治平四年夏五月余将赴亳假道于汝隂因得閲書於
子履之室而雲章爛然輝映日月為之正冠肅容再拜
而後敢仰視盖仁宗皇帝之御飛白也曰此寳文閣之
所藏也胡為於子之室乎子履曰曩者天子宴從臣於
羣玉而賜以飛白余幸得與賜焉予窮於世久矣少不
悦於時人流離竄斥十有餘年而得不老死江湖之上
<pb:KR4d0069_WYG_014-6a>
者盖以遭時清明天子嚮學樂育天下之材而不遺一
介之賤使得與羣賢並遊於儒學之館而天下無事歳
時豐登民物安樂天子優㳺清閒不邇聲色方與羣臣
從容於翰墨之娱而余於斯時竊獲此賜非惟一介之
臣之榮遇亦朝廷一時之盛事也子其為我志之余曰
仁宗之徳澤涵濡於萬物者四十餘年雖田夫野老之
無知猶能悲歌思慕於隴畆之間而况儒臣學士得望
清光䝉恩寵登金門而上玉堂者乎於是相與泫然流
<pb:KR4d0069_WYG_014-6b>
涕而書之夫玉韞石而珠藏淵其光氣常見於外也故
山輝如白虹水變而五色者至寳之所在也今賜書之
藏於子室也吾知将有望氣者言榮光起而屬天者必
賜書之所在也
　　　御書閣
醴陵縣東二十里有宫曰登真其前有山世傳仙人王
喬鍊藥於此唐開元間神仙道家之説興天子為書六
大字賜而揭焉太宗皇帝時詔求天下前世名山異迹
<pb:KR4d0069_WYG_014-7a>
而尤好書法聞登真有開元時所賜字甚竒乃取至京
師閲焉已而還之又賜御書飛白字使藏焉其後登真
大火獨飛白書存康定元年道士彭知一探其私箧以
市工材悉復官之舊建樓若干尺以藏賜書予之故人
處士任君為予言其事來乞文以志凡十餘請而不懈
予所領職方悉掌天下圖書考圖驗之醴陵老佛之居
凡八十而所謂登真者其説皆然乃為之記夫老與佛
之學皆行於世久矣為其徒者常相訾病若不相容於
<pb:KR4d0069_WYG_014-7b>
世二家之説皆見斥於吾儒宜其合勢并力以為拒守
而乃反自相攻惟恐不能相弱者何哉豈其死生性命
所持之説相盭而然邪故其代為興衰各繫於時之好
惡雖善辯者不能合二説而一之至其好大宫室以矜
世人則其為事同焉而佛能箝人情而鼓以¶禍福人之
趣者常衆而熾老氏獨好言清浄逺去靈仙飛化之術
其事㝠深不可質究則其為當以淡泊無為為務故凡
佛氏之動搖興作為力甚易而道家非遭人主之好尚
<pb:KR4d0069_WYG_014-8a>
不能獨興其間能自力而不廢者豈不賢於其徒者哉
知一是已
　　　晝錦堂
仕宦而至将相富貴而歸故鄉此人情之所榮而今昔
之所同也盖士方窮時困阨閭里庸人孺子皆得易而
侮之若季子不禮於其嫂買臣見棄於其妻一旦髙車
駟馬旗旄導前而騎卒擁後夾道之人相與駢肩累迹
瞻望咨嗟而所謂庸夫愚婦者奔走駭汗羞愧俯伏以
<pb:KR4d0069_WYG_014-8b>
自悔罪於車塵馬足之間此一介之士得志當時而意
氣之盛昔人比之衣錦之榮者也惟大丞相衛國公則
不然公相人也世有令徳為時名卿自公少時已擢髙
科登顯仕海内之士聞下風而望餘光者盖亦有年矣
所謂将相而富貴皆公所宜素有非如窮阨之人僥倖
得志於一時出於庸夫愚婦之不意以驚駭而夸耀之
也然則髙牙大纛不足為公榮桓圭衮冕不足為公貴
惟徳被生民而功施社稷勒之金石播之聲詩以耀後
<pb:KR4d0069_WYG_014-9a>
世而垂無窮此公之志而士亦以此望於公也豈止夸
一時而榮一鄉哉公在至和中嘗以武康之節來治於
相乃作晝錦之堂於後圃既又刻詩於石以遺相人其
言以快恩讎矜名譽為可薄盖不以昔人所夸者為榮
而以為戒於此見公之視富貴為何如而其志豈易量
哉故能出入将相勤勞王家而夷險一節至於臨大事
決大議垂紳正笏不動聲色而¶措天下於泰山之安可
謂社稷之臣矣其豐功盛¶烈所以銘彛鼎而被弦歌者
<pb:KR4d0069_WYG_014-9b>
乃邦家之光非閭里之榮也余雖不獲登公之堂幸嘗
竊誦公之詩樂公之志有成而喜為天下道也於是乎
書
　　　有美堂<md:KR4d0069_SBCK_021-7b>¶嘉祐二¶¶年龍圖閣直學士¶¶尚書吏¶部郎中梅公出守於
杭於其行也天子寵之以詩於是始作有美之堂盖取
賜詩之首章而名之以為杭人之榮然公之甚愛斯堂
也雖去而不忘今年自金陵遣人走京師命予誌之其
<pb:KR4d0069_WYG_014-10a>
請至六七而不倦予乃為之言曰夫舉天下之至美與
其樂有不得而兼焉者多矣故窮山水登臨之美者必
之乎寛閒之野寂寞之鄉而後得焉覽人物之盛麗夸
都邑之雄富者必據乎四達之衝舟車之㑹而後足焉
盖彼放心於物外而此娛意於繁華二者各有適焉然
其為樂不得而兼也今夫所謂羅浮天台衡嶽廬阜洞
庭之廣三峽之險號為東南竒偉秀絶者乃皆在乎下
州小邑僻陋之邦此幽潜之士窮愁放逐之臣之所樂
<pb:KR4d0069_WYG_014-10b>
也若乃四方之所聚百貨之所交物盛人衆為一都㑹
而又能兼有山水之美以資富貴之娱者惟金陵錢塘
然二邦皆僣竊於亂世及聖宋受命海内為一金陵以
後服見誅今其江山雖在而頽垣廢址荒煙野草過而
覽者莫不為之躊躇而悽愴獨錢塘自五代時知尊中
國效臣順及其亡也頓首請命不煩干戈今其民幸富
完安樂又其習俗工巧邑屋華麗盖十餘萬家環以湖
山左右映帶而閩商海賈風帆浪舶出入於江濤浩渺
<pb:KR4d0069_WYG_014-11a>
煙雲杳靄之間可謂盛矣而臨是邦者必皆朝廷公卿
大臣若天子之侍從又有四方逰士為之賔客故喜占
形勝治亭榭相與極逰覽之娱然其於所取有得於此
者必有遺於彼獨所謂有美堂者山水登臨之美人物
邑居之繁一寓目而盡得之盖錢塘兼有天下之美而
斯堂者又盡得錢塘之美焉宜乎公之甚愛而難忘也
梅公清慎好學君子也視其所好可以知其人焉
　　　至喜堂
<pb:KR4d0069_WYG_014-11b>
峽州治夷陵地濵大江雖有椒漆紙以通商賈而民俗
儉陋常自足無所仰於四方販夫所售不過鱐魚腐鮑
民所嗜而已富商大賈皆無為而至地僻而貧故夷陵
為下縣而峽為小州州居無郭郛通衢不能容車馬市
無百貨之列而鮑魚之肆不可入雖邦君之過市必常
下乘掩鼻以疾趨而民之列處竈廩匽井無異位一室
之間上父子而下畜豕其覆皆用茅竹故歳常火災而
俗信鬼神其相傳曰作瓦屋者不利夷陵者楚之西境
<pb:KR4d0069_WYG_014-12a>
昔春秋書荆以狄之而詩人亦曰蠻荆豈其陋俗自古
然歟景祐二年尚書駕部貟外郎朱公治¶是州始樹木
增城柵甓南北之街作市門市區又教民為瓦屋别竈
廩異人畜以變其俗既又命夷陵令劉光裔治其縣起
勑書樓飾㕔事新吏舍三年夏縣功畢某有罪來是邦
朱公於某有舊且哀其以罪而來為至縣舍擇其㕔事
之東以作斯堂度為䟽絜髙明而日居之以休其心堂
成又與賔客偕至而落之夫罪戾之人宜棄惡地處窮
<pb:KR4d0069_WYG_014-12b>
險使其憔悴憂思而知自悔咎今乃賴朱公而得善地
以偷宴安頑然使忘其有罪之憂是皆異其所以來之
意然夷陵之僻陸走荆門襄陽至京師二十有八驛水
道大江絶淮抵汴東水門五千五百有九十里故為吏
者多不欲逺來而居者徃徃不得代至歳滿或自罷去
然不知夷陵風俗朴野少盜爭而令之日食有稻與魚
又有橘柚茶筍四時之味江山美秀而邑居繕完無不
可愛是非惟有罪者之可以忘其憂而凡為吏者莫不
<pb:KR4d0069_WYG_014-13a>
始來而不樂既至而後喜也作至喜堂記藏其壁夫令
雖卑而有土與民宜志其風俗變化之善惡使後來者
有考焉爾
　
　
　
　
　
<pb:KR4d0069_WYG_014-13b>
　
　
　
　
　
　
　
　歐陽文粹巻十四

<pb:KR4d0069_WYG_015-1a>
欽定四庫全書
　歐陽文粹巻十五　　　　　宋　陳亮　編
　　記
　　　峴山亭
峴山臨漢上望之隠然盖諸山之小者而其名特著於
荆州者豈非以其人哉其人謂誰羊祜叔子杜預元凱
是已方晉與吴以兵爭常倚荆州以為重而二子相繼
於此遂以平吳而成晉業其功烈已盖於當世矣至於
<pb:KR4d0069_WYG_015-1b>
風流餘韻藹然被於江漢之間者至今人猶思之而於
思叔子也尤深盖元凱以其功而叔子以其仁二子所
為雖不同然皆足以垂於不朽余頗疑其反自汲汲於
後世之名者何哉傳言叔子嘗登兹山慨然語其屬以
為此山常在而前世之士皆已湮滅於無聞因自顧而
悲傷然獨不知兹山待已而名著也元凱銘功於二石
一置兹山之上一投漢水之淵是知陵谷有變而不知
石有時而磨滅也豈皆自喜其名之甚而過為無窮之
<pb:KR4d0069_WYG_015-2a>
慮歟将自待者厚而所思者逺歟山故有亭世傳以為
叔子之所遊止也故其屢廢而復興者由後世慕其名
而思其人者多也熈寧元年余友人史君中煇以光禄
卿來守襄陽明年因亭之舊廣而新之周以回廊之壮
又大其後軒使與亭相稱君知名當世所至有聲襄人
安其政而樂從其遊也因以君之官名其後軒為光禄
堂又欲紀其事於石以與叔子元凱之名並傳於久逺
君皆不能止也乃來以記屬於余余謂君知慕叔子之
<pb:KR4d0069_WYG_015-2b>
風而襲其遺迹則其為人與其志之所存者可知矣襄
人愛君而安樂之如此則君之為政於襄者又可知矣
此襄人之所欲書也若其左右山川之勝勢與夫草木
雲煙之杳靄出沒於空曠有無之間而可以備詩人之
登髙寫離騷之極目者宜其覽者自得之至於亭屢廢
興或自有記或不必究其詳者皆不復道
　　　先春亭
景祐二年秋清河張侯以殿中丞來守泗上既至問民
<pb:KR4d0069_WYG_015-3a>
之所素病而治其尤暴者曰暴莫大於淮越明年春作城
之外堤因其舊而廣之度為萬有九千二百尺用人之力
八萬五千泗之民曰此吾利也而大役焉然人力出於州
兵而石出乎南山作大役而民不知是為政者之私我也
不出一力而享大利不可相與出米一千三百石以食役
者堤成髙三十三尺土實石堅捍暴備災可久而不壊既
曰泗四達之州也賔客之至者有禮於是因前蒋侯堂之
亭新之為勞餞之所曰思邵亭且推其美於前人而志邦
<pb:KR4d0069_WYG_015-3b>
人之思也又曰泗天下之水㑹也歳漕必廩於此於是治
常豐倉西門二夾室一以視出納曰某亭一以為舟者之
寓舍曰通漕亭然後曰吾亦有所休乎乃築州署之東城
上為先春亭以臨淮水而望西山是歳秋予貶夷陵過泗
上於是知張侯之善為政也昔周單子聘楚而過陳見其
道穢而川澤不陂梁客至不授館覊旅無所寓遂知其必
亡盖城郭道路旅舍寄寓皆三代為政之法而周官尤謹
著之以為禦備今張侯之作也先民之備災而及於賔客
<pb:KR4d0069_WYG_015-4a>
徃來然後思自休焉故曰知為政也先是歳大水州幾
溺前司封員外郎張侯夏守是州築堤以禦之今所謂
因其舊者是也是役也堤為大故予記其大者詳焉
　　　偃虹隄
有自岳陽至者以滕侯之書洞庭之圖來告曰願有所
記予發書按圖自岳陽門西距金雞之右其外隠然隆
髙以長者曰偃虹隄問其作而名者曰滕侯之所為也
問其所以作之利害曰洞庭天下之至險而岳陽荆潭
<pb:KR4d0069_WYG_015-4b>
黔蜀四㑹之衝也昔舟之徃來湖中者至無所寓則皆
泊南津其有事於州者逺且勞而又常有風波之恐覆
溺之虞今舟之至者皆泊隄下有事於州者近而且無
患問其大小之制用人之力曰長一千尺髙三十尺厚
加二尺而殺其上得厚三分之二用民力萬有五千五
百工而不踰時以成問其始作之謀曰州以事上轉運
使轉運使擇其吏之能者行視可否凡三反復而又上
於朝廷決之三司然後曰可而皆不能易吾侯之議也
<pb:KR4d0069_WYG_015-5a>
曰此君子之作也可以書矣盖於民也深則謀其始也
精故能用力少而為功多夫以百步之隄禦天下至險
不測之虞惠其民而及於荆潭黔蜀凡徃來湖中無逺
邇之人皆䝉其利焉且岳陽四㑹之衝舟之來而止者
日凡有幾使隄土石幸久不朽則滕侯之惠利於人物
可以數計哉夫事不患於不成而患於易壊盖作者未
始不欲其久存而繼者常至於殆廢自古賢智之士為
其民捍患興利其遺跡徃徃而在使其繼者皆如始作
<pb:KR4d0069_WYG_015-5b>
之心則民到於今受其賜天下豈有遺利乎此滕侯之
所以慮而欲有紀於後也滕侯志大材髙名聞當世方
朝廷用兵急人之時常顯用之而功未及就退守一州
無所用心略施其餘以利及物夫慮熟謀審力不勞而
功倍作事可以為後法一宜書不苟一時之譽思為利
於無窮而告來者不以廢二宜書岳之民又與湖中之
徃來者皆欲為滕侯紀三宜書以三宜書不可以不書
乃為之書
<pb:KR4d0069_WYG_015-6a>
　　　許氏南園
髙陽許君子春治其海陵郊居之南為小園作某亭某
堂於其間許君為江浙荆淮制置發運使其所領六路
七十六州之廣凡賦斂之多少山川之逺近舟楫之徃
來均節轉徙視江湖數千里之外如運諸其掌能使人
樂為而事集當國家用兵之後脩前人久廢之職補京
師匱乏之供為之六年厥績大著自國子博士遷主客
員外郎由判官為副使夫理繁而得其要則簡簡則易
<pb:KR4d0069_WYG_015-6b>
行而不違惟簡與易然後其力不勞而有餘夫以制置
七十六州之有餘治數畆之地為園誠不足施其智而
於君之事亦不足書君之美衆矣予特書其一節可以
示海陵之人者君本歙人世有孝徳其先君司封喪其
父母事其兄如父戒其妻事其嫂如姑衣雖弊兄未易
衣不敢易食雖具兄未食不敢先食司封之亡一子當
得官其兄弟相讓久之諸兄卒以讓君君今遂顯於朝
以大其門君撫兄弟諸子猶已子歳當上計京師而弟
<pb:KR4d0069_WYG_015-7a>
之子病君留不忍去其子亦不忍捨君而留遂以俱行
君素清貧罄其家貲走四方以求醫而藥必親調食飲
必親視至其矢溲亦親候其時節顔色所下¶如可理則
喜¶或變動逆節則憂戚之色不自勝其子卒君哭泣悲
哀行路之人皆嗟歎嗚呼予見許氏孝悌著於三世矣
凡海陵之人過其園者望其竹樹登其臺榭思其宗族
少長相從愉愉而樂於此也愛其人化其善自¶一家而
刑一鄉由一鄉而推之無逺邇使許氏之子孫世久而
<pb:KR4d0069_WYG_015-7b>
愈篤則不獨化及其人将見其園間之草木有駢枝而
連理也禽鳥之翔集於其間者不争巢而棲不擇子而
哺也嗚呼事患不為與夫怠而止爾惟力行而不怠以
止然後知予言之可信也
　　　李秀才東園亭
脩友李公佐有亭在其居之東園今年春以書抵洛命
脩誌之李氏世家隨隨春秋時稱漢東大國魯桓之後
楚始盛隨近之常與為鬭國相勝敗然怪其山川土地
<pb:KR4d0069_WYG_015-8a>
既無髙深壮厚之勢封域之廣與鄖蓼相介纔一二百
里非有古彊諸侯制度而為大國何也其春秋世未嘗
通中國盟㑹朝聘僖二年方見於經以伐見書哀之元
年始約列諸侯一㑹而罷其後乃希見僻居荆夷盖於
蒲騷鄖蓼小國之間特大而已故於今雖名藩鎮而實
下州山澤之産無美材土地之貢無上物朝廷達官大
人自閩陬嶺徼出而顯者徃徃皆是而隨近在天子千
里内幾一百年間未出一士豈其庳貧薄陋自古然也
<pb:KR4d0069_WYG_015-8b>
予少以江南就食居之能道其風土地既瘠枯民給生不
舒愉雖豐年大族厚聚之家未嘗有樹林池沼之樂以
為歳時休暇之嬉獨城南李氏為著姓家多藏書訓子
孫以學予為童子與李氏諸兒戲其家見李氏方治東
園徃求美草一一手植周視封樹日日去來園間甚勤
李氏夀終公佐嗣家又構亭其間益脩先人之所為予
亦壯不復至其家已而去客漢沔逰京師久而乃歸復
行城南公佐引予登亭上周尋童子時所見則樹之孽
<pb:KR4d0069_WYG_015-9a>
者抱昔之抱者枿草之茁者叢荄之甲者今果矣問其
逰兒則有子如予童子之歳矣相與逆數昔時則於今
七閏矣然忽忽如前日事因歎嗟徘徊不能去噫予方
仕宦奔走不知再至城南登此亭復幾閏幸而再至則
東園之物又幾變也計亭之梁木其蠧瓦甓其溜石物
其泐乎隨雖陋非予鄉然予之長也豈<md:KR4d0069_SBCK_021-8a>¶能忘情於隨哉
公佐好學有行鄉里推之與予友
　　　藥師院佛殿
<pb:KR4d0069_WYG_015-9b>
湘潭縣藥師院新修佛殿者縣民李遷之所為也遷之
賈江湖歳一賈其入數千萬遷之謀曰夫民力役以生
者也用力勞者其得厚用力媮者其得薄以其得之豐
約必視其用力之多少而必當然後各食其力而無慙
焉士非我匹若工農則吾等也夫琢磨煎鍊調筋柔革
此工之盡力也斤斸鉏夷畎畆樹藝此農之盡力也然
後所食皆不過其勞今我則不然徒幸物之廢興而上
下其價權時輕重而操其竒贏㳺嬉以浮於江湖用力
<pb:KR4d0069_WYG_015-10a>
至逸以安而得則過之我有慙於彼焉凡誠我契而不
我欺平我斗斛權衡而不我踰出入關市而不我虞我
何能焉是皆在上而為政者以庇我也何以報焉聞浮
屠之為善其法曰有能捨已之有以崇飾尊嚴我則能
隂相之凡有所欲皆如志乃曰盍用我之有所得於此
施以報焉且為善也於是得此寺廢殿而新之又如其
法作釋迦佛十六羅漢塑像皆備凡用錢二十萬自景
祐二年十二月癸酉訖三年二月甲寅以成其秋㑹予
<pb:KR4d0069_WYG_015-10b>
赴夷陵自真州假其舟行次潯陽見買一石礱而載於
舟問其所欲用之因具言其所為且曰欲歸而記其始
造歳月也視其色若欲得予記而不敢言也因善其以
賈為生而能知夫力少而得厚以為幸又知在上者庇
已而思有以報顧其所為之心又趨為善皆可喜也乃
為之作記問其寺始造之由及其歳月皆不能道也
　　　明因大師塔記
明因大師道詮姓衛氏并州文水縣民家子生於太平
<pb:KR4d0069_WYG_015-11a>
興國辛巳之歳終於明道癸酉之正月夀五十有三年
始為童子辭家人¶入洛陽妙覺禪院依真行大師惠璿
學浮圖法咸平五年始去氏削髮入僧籍後二十四年
賜紫衣遂主其衆又四年賜號明因兼領右街教門事
凡為僧三十有一年卒之明年其徒以骨𦵏城南龍門
山下始道詮未死時予過其廬問其年幾何曰五十有
二矣問其何許人也曰本太原農家也因與語曰詩唐
風言晉本唐之俗其民被堯之徳化且詩多以儉刺然
<pb:KR4d0069_WYG_015-11b>
其勤生以儉嗇朴厚而純固最得古之遺風今能言其
土風乎其民俗何若信若詩之所謂乎詩去今餘千歳
矣猶若詩之時乎其亦隨世而遷變也曰樹麻而衣陶
瓦而食築土而室甘辛苦薄滋味歳耕日積有餘則窖
而藏之率千百年不輙發其勤且儉誠有古之遺風至
今而不變也又言為兒時聞長老語晉自春秋為盛國
至唐基并以興世為北京及朱氏有中土後唐倚并為
雄亦卒以王既而晉祖又以王漢又以王遭時之故相
<pb:KR4d0069_WYG_015-12a>
次出三天子劉崇父子又自為國故民熟兵鬭饟軍死
戰勞苦幾百年不得息既而聖人出四方次第平一日
兵臨城門係繼元以歸并民然後被政教棄兵専農休
息勞苦為太平之幸人并平後二載我始生幼又依浮
圖生不見干戈長不執耒耜衣不麻食不瓦室不土力
不嗇而休乃并人之又幸者也今老矣且病即死無恨
予愛其語樸而詳他日復過其廬莫見也訪之曰死矣
為之惻然及其𦵏其徒有求予誌其始終者因并書其
<pb:KR4d0069_WYG_015-12b>
嘗語予者志歳月云爾
　　　王彦章畫像
太師王公諱彦章¶字子明鄆州夀張人也事梁為宣義
軍節度使以身死國𦵏於鄭州之管城晉天福二年始
贈太¶¶¶師公在梁以智勇聞梁晉之争數百戰其為勇将
多矣而晉人獨畏彦章自乾化後常與晉戰屢困荘宗
於河上及梁末年小人趙巖等用事梁之大臣老將多
以䜛不見信皆怒而有怠心而梁亦盡失河北事勢已
<pb:KR4d0069_WYG_015-13a>
去諸将多懐顧望獨公奮然自必不少屈懈志雖不就
卒死以忠公既死而梁亦亡矣悲夫五代終始纔五十
年而更十有三君五易國而入姓士之不幸而出乎其
時能不汙其身得全其節者鮮矣公本武人不知書其
語質平生嘗謂人曰豹死留皮人死留名盖其義勇忠
信出於天性而然予於五代書竊有善善惡惡之志至
於公傳未嘗不感憤歎息惜乎舊史殘略不能備公之
事康定元年予以節度判官來此求於滑人得公之孫
<pb:KR4d0069_WYG_015-13b>
睿所録家傳頗多於舊史其記徳勝之戰尤詳又言敬
翔怒末帝不肯用公欲自經於帝前公因用笏畫山川
為御史彈而見廢又言公五子其二同公死節此皆舊
史無之又云公在滑以䜛自歸於京師而史云召之是
時梁兵盡屬叚凝京師羸兵不滿數千公得保鑾五百
人之鄆州以力寡敗於中都而史云将五千以徃者亦
皆非也公之攻徳勝也初受命於帝前期以三日破敵
梁之將相聞者皆竊笑及破南城果三日是時荘宗在
<pb:KR4d0069_WYG_015-14a>
魏聞公復用料公必速攻自魏馳馬來救已不及矣莊
宗之善料公之善出竒何其神哉今國家罷兵四十年
一旦元昊反敗軍殺将連四五年而攻守之計至今未
決余嘗獨持用竒取勝之議而歎邉将屢失其機時人
聞余説者或笑以為狂或忽若不聞雖予亦惑不能自
信及讀公家傳至於徳勝之捷乃知古之名将必出於
竒然後能勝然非審於為計者不能出竒竒在速速在
果此天下偉男子之所為非拘牽常算之士可到也每
<pb:KR4d0069_WYG_015-14b>
讀其傳未嘗不想見其人後二年予復來通判州事歳
之正月過俗所謂鐡槍寺者又得公畫像而拜焉歳久
磨滅隠隠可見亟命工完理之而不敢有加焉懼失其
真也公善用槍當時號王鐡槍公死已百年至今俗猶
以名其寺兒童牧豎皆知王鐡槍之為良将也一槍之
勇同時豈無而公獨不朽者豈其忠義之節使然歟畫
已百年餘矣完之復可百年然公之不泯者不係乎畫
之存不存也而予尤區區如此者盖其希慕之至焉爾
<pb:KR4d0069_WYG_015-15a>
讀其書尚想乎其人况得拜其像識其面目不忍見其
壞也畫既完因書予所得者於後而歸其人使藏之
　
　
　
　
　
　
<pb:KR4d0069_WYG_015-15b>
　
　
　
　
　
　
　
　歐陽文粹巻十五

<pb:KR4d0069_WYG_016-1a>
欽定四庫全書
　歐陽文粹巻十六　　　　　宋　陳亮　編
　　雜著
　　　書梅聖俞詩藁後
凡樂達天地之和而與人之氣相接故其疾徐奮動可
以感於體歡愉惻愴可以察於聲五聲單出於金石不
能自和也而工者和之然抱其器知其聲節其廉肉而
調其律吕如此者工之善也今指其器以問於工曰彼
<pb:KR4d0069_WYG_016-1b>
簨者&KR1607;者堵而編執而列者何也彼必曰鼗鼓鐘磬絲
管干戚也又¶語其聲以問之曰彼清者濁者剛而奮柔
而曼衍者或在郊或在廟堂之下而羅者何也彼必曰
八音五聲六代之曲上者歌而下者舞也其聲器名物
皆可以數而對也然至乎動盪血脉流通精神使人可
以喜可以悲或歌或泣不知手足鼓舞之所以然問其
何以感之者則雖有善工猶不知其所以然焉盖不可
得而言也樂之道深矣故工之善者必得於心應於手
<pb:KR4d0069_WYG_016-2a>
而不可述之言也聽之善亦必得於心而㑹以意不可
得而言也堯舜之時䕫得之以和人神舞百獸三代春
秋之際師襄師曠州鳩之徒得之為樂官理國家知興
亡周衰官失樂器淪亡散之河海逾千百歳間未聞有
得之者其天地人之和氣相接者既不得泄於金石疑
其遂獨鍾於人故其人之得者雖不可和於樂尚能歌
之為詩古者登歌清廟太師掌之而諸侯之國亦各有
詩以道其風土性情至於投壺饗射必使工歌以達其
<pb:KR4d0069_WYG_016-2b>
意而為賔樂盖詩者樂之苗裔與漢之蘇李魏之曹劉
得其正始宋齊而下得其浮淫流佚唐之時子昻李杜
沈宋王維之徒或得其淳古淡泊之聲或得其舒和髙
暢之節而孟郊賈島之徒又得其悲愁鬱堙之氣由是
而下得者時有而不純焉今聖俞亦得之然其體長於
本人情狀風物英華雅正變態百出哆兮其似春凄兮
其似秋使人讀之可以喜可以悲陶暢酣適不知手足
之将鼓舞也斯固得深者耶其感人之至所謂與樂同
<pb:KR4d0069_WYG_016-3a>
其苖裔者耶余嘗問詩於聖俞其聲律之髙下文語之
疵病可以指而告余也至其心之得者不可以言而告
也余亦将以心得意㑹而未能至之者也聖俞久在洛
中其詩亦徃徃人皆有之今将告歸余因求其藁而寫
之然夫前所謂心之所得者如伯牙鼓琴子期聽之不
相語而意相知也余今得聖俞之藁猶伯牙之琴絃乎
　　　書春秋繁露後
漢書董仲舒傳載仲舒所著百篇第云清明竹林玉杯
<pb:KR4d0069_WYG_016-3b>
繁露之書盖略舉其篇名今其書纔四十篇又摠名春
秋繁露者失其真也予在館中校勘羣書見有八十餘
篇然多錯亂重複又有民間應募獻三十餘篇其間數
篇在八十篇外乃董生之書流散而不全方俟校勘而
予得罪夷陵秀才田文初以此示予不暇讀明年春得
假之許州以舟下南郡獨卧閲此遂誌之董生儒者其
論深極春秋之㫖然或於改正朔而云王者大一元者
牽於其師之說不能髙其論以明聖人之道惜哉惜哉
<pb:KR4d0069_WYG_016-4a>
　　　記舊本韓文後
予少家漢東漢東僻陋無學者吾家又貧無藏書州南
有大¶姓李氏者其子彦輔頗好學予為兒童時多逰其
家見有敝筐貯故書在壁間發而視之得唐昌黎先生
文集六巻脫落顛倒無次第因乞李氏以歸讀之見其
言深厚而䧺博然予猶少未能悉究其義徒見其浩然
無涯若可愛是時天下學者楊劉之作號為時<md:KR4d0069_SBCK_021-8b>¶文能者
取科第擅名聲以誇榮當世未嘗有道韓文者予亦方
<pb:KR4d0069_WYG_016-4b>
舉進士以禮部詩賦為事年十有七試於州為有司所
黜因取所藏韓氏之文復閲之則喟然嘆曰學者當至
於是而止爾因怪時人之不道而顧已亦未暇學徒時
時獨念於予心以為方從進士干禄以養親苟得禄矣
當盡力於斯文以償其素志後七年舉進士及第官於
洛陽而尹師魯之徒皆在遂相與作為古文因出所藏
昌黎集而補綴之求人家所有舊本而校定之其後天
下學者亦漸趨於古而韓文遂行於世至於今盖三十
<pb:KR4d0069_WYG_016-5a>
餘年矣學者非韓不學也可謂盛矣嗚呼道固有行於
逺而止於近有忽於徃而貴於今者非惟世俗好惡之
使然亦其理有當然者而孔孟皇皇於一時而師法於
千萬世韓氏之文没而不見者二百年而後大施於今
此又非特好惡之所上下盖其久而愈明不可磨滅雖
蔽於暫而終耀於無窮者其道當然也予之始得於韓
也當其沈沒棄廢之時予固知其不足以追時好而取
勢利於是就而學之則予之所為者豈所以急名譽而
<pb:KR4d0069_WYG_016-5b>
干勢利之用哉亦志乎久而已矣故予之仕於進不為
喜退不為懼者盖其志先定而所學者宜然也集本出
於蜀文字刻畫頗精於今世俗本而脫謬尤多凡三十
年間聞人有善本者必求而改正之其最後巻帙不足
今不復補者重增其故也予家藏書萬巻獨昌黎先生
集為舊物也嗚呼韓氏之文之道萬世所共尊天下所
共傳而有也予於此本特以其舊物而尤惜之
　　　讀李翺文
<pb:KR4d0069_WYG_016-6a>
予始讀翺復性書三篇曰此中庸之義疏爾智者識其
性當復中庸愚者雖讀此不曉也不作可焉又讀與韓
侍郎薦賢書以為翶特窮時憤世無薦已者故丁寧如
此使其得志亦未必然以翺為秦漢間好事行義之一
豪雋亦善諭人者也最後讀幽懐賦然後置書而歎不
已復讀不自休恨翺不生於今不得與之交又恨予不
得生翺時與翺上下其論也况廼翺一時有道而能文
者莫若韓愈愈嘗有賦矣不過羨二鳥之光榮歎一飽
<pb:KR4d0069_WYG_016-6b>
之無時爾推是心使光榮而飽則不復云矣若翺獨不
然其賦曰衆囂囂而雜處兮咸歎老而嗟卑視予心之
不然兮慮行道之猶非又怪神堯以一旅取天下後世子
孫不能以天下取河北以為憂嗚呼使當時君子皆易
其歎老嗟卑之心為翺所憂之心則唐之天下豈有亂
與亡哉然翺幸不生今時見今之事則憂又甚矣奈何
今之人不憂也余行天下見人多矣脫有一人能如翺
憂者又皆疏逺與翺無異其餘光榮而飽者一聞憂世
<pb:KR4d0069_WYG_016-7a>
之言不以為狂人則以為病子不怒則笑之矣嗚呼在
位而不肯自憂又禁他人使皆不得憂可歎也夫
　　　崇文總目叙釋
前史謂秦焚三代之書易以卜筮而得不焚及漢募羣
書類多散逸而易以故最完及學者傳之遂分為三一
曰田何之易始自子夏傳之孔子卦象爻彖與文言說
卦等離為十二篇而說者自為章句易之本經也二曰
焦贛之易無所師授自言得之隠者第述隂陽災異之
<pb:KR4d0069_WYG_016-7b>
言不類聖人之經三曰費直之易亦無師授専以彖象
文言等參解卦文凡以彖象文言雜入卦中者自費氏始田何之
學施孟梁丘之徒最盛費氏初微止傳民間至後漢時陳元鄭衆
康成之徒皆學費氏費氏興而田學遂息古十二篇之易遂亡其
本王弼為注亦用彖象相雜之經自晉已後弼學獨行
遂傳至今然易比五經其來最逺自伏羲畫卦下更三
代别為三易其變卦五十有六命名甚殊至於七八九
六筮占之法亦異周之末世夏商之易已亡漢初雖有
<pb:KR4d0069_WYG_016-8a>
歸藏已非古經今書三篇莫可究矣獨周易時更三聖
世厯三古雖說者各自名家而聖人之法天地之緼則
具存焉
書原於號令而本之史官孔子刪為百篇㫁堯迄秦序
其作意遭秦之故孔子末孫惠與濟南伏勝各藏其本
於家楚漢之際失其所藏但口以傳授勝既耄昏乃謬
合三十四篇為二十九歐陽夏侯之徒皆學之寫以漢
世文字號今文尚書至武帝時孔惠之書始出屋壁百篇
<pb:KR4d0069_WYG_016-8b>
皆在而半已磨滅又皆科斗文字惠孫安國以𨽻古定
之得五十八篇為之作傳號古文尚書至陳隋之間伏
生之學廢絶而孔傳獨行先是孔傳亡其舜典東晉梅
頥乃以王肅所注伏生舜典足其篇至唐孝明不喜𨽻
古更以今文行於世
昔孔子刪古詩三千餘篇取其三百一十篇著於經秦
楚之際亡其六漢興詩分為四一曰魯人申公作訓詁
號魯詩二曰齊人轅固生作傳號齊詩三曰燕人韓嬰
<pb:KR4d0069_WYG_016-9a>
作内外傳號韓詩四曰河間人毛公作訓傳號毛詩三
家並立學官而毛以後出至平帝時始列於學其後馬
融賈逵鄭衆康成之徒皆發明毛公其學遂盛魏晉之
間齊魯之詩廢絶韓詩雖在而益微故毛氏獨行至今
韓嬰之書至唐猶在今其存者十篇而已漢志嬰書五
十篇今但存其外傳非嬰傳詩之詳者而其遺説時見
於他書與毛之義絶異而人亦不信去聖既逺誦習各
殊至於考風雅之變正知王政之興衰其善惡美刺不
<pb:KR4d0069_WYG_016-9b>
可不察焉
禮樂之制盛於三代而大備於周三代之興皆數百年
而周最久始武王周公修太平之業畫天下以為九服
上自天子至於庶人皆有法度方其郊祀天地開明堂
以㑹諸侯其車旗服器文章爛然何其盛哉及幽厲之
亂周室衰其後諸侯漸大然齊桓賜胙而拜晉文不敢
必請隧以禮維持又二百餘年禮之功亦大矣下更戰
國禮樂殆絶漢興禮出淹中后戴諸儒共為補綴得百
<pb:KR4d0069_WYG_016-10a>
餘篇三鄭王肅之徒皆精其學而說或不同夫禮極天
地朝¶廷宗廟凡人之大倫可謂廣矣雖百家殊説豈不
博哉自漢巳來㳂革之制有司之傳著於書者可以覽焉
三代禮樂自周之末其亡失已多又經秦世滅學之暴
然書及論語孝經得藏孔子之家易以卜筮不禁而詩
本諷誦不専在於竹帛人得口以傳之故獨禮之於六
經其亡最甚而樂又有聲器尤易為壊失及漢興考求
典籍而樂最闕學者不能自立遂并其說於禮家書為
<pb:KR4d0069_WYG_016-10b>
五經流别為六藝夫樂所以達天地之和而飾化萬物
要之感格人神象見功德記曰五帝殊時不相㳂樂所以
王者有因時制作之盛何必區區求古遺闕至於律吕鐘石
聖人之法雖更萬世可以考也自漢已來樂之㳂革惟
見史官之法其書不備隋唐所録今著其存者云
昔周法壊而諸侯亂平王已後不復雅而下同列國吳
楚徐夷並僣稱王天下之人不稟周命久矣孔子生末
世欲推明王道以救周乃聘諸侯極陳君臣之理諸侯
<pb:KR4d0069_WYG_016-11a>
無能用者退而歸魯即其舊史考諸行事加以王法正
其是非凡其所書一用周禮為春秋十二篇以示後世
後世學者傳習既久其説遂殊公羊髙穀梁赤左丘明
鄒氏夾氏分為五家鄒夾最㣲自漢世已廢而三家盛
行當漢之時易與論語分為三詩分為四禮分為二及
學者散亡僅存其一而餘家皆廢獨春秋三傳並行至
今孔子大修六經之文獨於春秋欲以禮法繩諸侯故
其辭尤謹約而義微隠學者不能極其説故三家之傳
<pb:KR4d0069_WYG_016-11b>
於聖人之㫖各有得焉太史公曰為人君者不可不知
春秋豈非王者之法具在乎
論語者盖孔子相與弟子時人講問應荅之言也孔子
卒羣弟子論次其言而撰之漢興傳者三家魯人傳之
謂之魯論齊人傳之謂之齊論而齊論増問王知道二
篇今無之出於孔子壁者則曰古論有兩子張是三家
者篇第先後皆所不同考今之次即所謂魯論者也
古者教學之法八歳而入小學以習六甲四方書數之藝
<pb:KR4d0069_WYG_016-12a>
至於成童而後授經儒者究天地人神事物之理無所
不通故其學有次第而後大成焉爾雅出於漢世正名
物講説者資之於是有訓詁之學文字之興隨世轉易
務趨便省久後乃或亡其本三倉之説始志字法而許
慎作説文於是有偏傍之學五聲異律清濁相生而孫
炎始作字音於是有音韻之學篆𨽻古文為體各異秦
漢已來學者務極其能於是有字書之學先儒之立學
其初為法未始不詳而明後世猶或訛失故小學不可
<pb:KR4d0069_WYG_016-12b>
闕焉
昔孔子刪書上斷堯典下訖秦誓盖為百篇觀其堯舜之際
君臣相與吁俞和諧於朝而天下治三代已下約束賞
罰而民莫敢違考其典誥誓命之文純深簡質丁寧委
曲為體不同周衰史廢春秋所書尤謹宻矣非惟史有
詳畧抑由時¶君功徳薄厚異世而殊文哉自司馬氏上
採黄帝迄於漢武始成史記之一家由漢已來千有餘
歳其君臣善惡之迹史氏詳焉雖文質不同要其治亂
<pb:KR4d0069_WYG_016-13a>
興廢之本可以考焉
昔春秋之後繼以戰國諸侯交亂而史官廢失冊書所
載紀次不完司馬遷¶始為紀傳表志之體網羅千載馳
騁其文其後史官悉用其法春秋之義書元月取謹¶一
時無事猶空書其首¶月以為四時不具則不足成年所
以上尊天時紀正人事自晉荀悦為漢紀始復編年之
體學徒稱之後世作者皆與正史並行云
　　　右皇朝王溥等修
<pb:KR4d0069_WYG_016-13b>
實録起於唐世自髙祖至於武宗其後兵盜相交史不
暇録而賈緯作補録十或得其一二五代之際尤多故
矣天下乖隔號令並出傳記之士訛謬尤多幸而中國
之君實録粗備其盛衰善惡之迹較然而著不可冺矣
周禮天子諸侯皆有史官晉之乘楚之檮杌考其紀事
為法不同至於周衰七國交侵各尊其主是非多異尋
亦磨滅其存無幾若乃史官¶失職畏怯回隠則㳺談處
士亦各記其説以伸所懐然自司馬遷之多聞當其作
<pb:KR4d0069_WYG_016-14a>
史記必上採帝繫世本旁及戰國荀卿所録以成書則諸
家之説可不備存乎
周室之季吳楚可謂彊矣而仲尼修春秋書荆以狄之
雖其屢進不過子爵所以抑黜侵亂而使後世知懼三
代之弊也亂極於七雄並王漢之弊也亂極於三國魏
晉之弊也亂極於永嘉以來隋唐之弊也亂極於五代
之際天下分為十三四而私竊名號者七國及乎大宋
受命王師四征其繫纍負質請死不暇九服遂歸於有
<pb:KR4d0069_WYG_016-14b>
徳厯考以前僣竊邦國雖因時苟偷自彊一方然卒於
禍敗故録於篇以為賊亂之戒云
　　　右不著撰人名氏載兩省而下諸司吏人次補
　　　選格
堯舜三代建官名數不同周之六官備矣漢唐之興皆
因秦隋官號而損益之足以致治興化由此而言存乎
舉職事代天工而已至於車服印綬爵秩俸廩因時為
制著於有司書曰無曠庶官又曰允釐百工夫百官象
<pb:KR4d0069_WYG_016-15a>
物奉職恭位此虞舜之所以端拱無為而化成天下可
不重哉
　　　右詔襃荅藏之秘府
昔漢諸儒得古禮十七篇以為儀禮而大射之篇獨曰
儀盖射主於容升降揖讓不可失記曰禮之末節有司
掌之凡為天下國家者莫不講乎三代之制采章文物
邦國之典存乎禮官秦漢以來世有損益至於車旗服
器有司所記遺文故事凡可録者皆附於史官云
<pb:KR4d0069_WYG_016-15b>
刑者聖人所以愛民之具也其禁暴止殺之意一本乎
至仁然而執挺刃刑人而不疑者審得其當也故法家
之説務原人情極其真偽必使有司不得銖寸輕重出
入其為書不得不備厯世之治因時制法縁民之情損
益不常故凡法令之要皆著於篇
昔禹去水害定民居而别九州之名記之禹貢及周之
興畫為九畿而宅其中内建五等之封外撫四方之表
職方之述備矣及其衰也諸侯兼并争吞削奪秦漢已
<pb:KR4d0069_WYG_016-16a>
來邦國郡縣廢興治亂割裂分屬變易不常至於日月
所照要荒附叛山川風俗五方不同行師用兵順民施
政考於圖牒可以覽焉
昔黄帝之子二十五人得姓命氏由其徳薄厚<md:KR4d0069_SBCK_021-9a>¶堯舜夏
商周之先皆同出於黄帝而姓氏不同其後世封為諸
侯者或以國為姓至於公子公孫官邑諡族遂因而命
氏其源流次序帝系世本言之甚詳秦漢以來官邑諡
族不自别而為姓又無賜族之禮至於近世遷徙不常
<pb:KR4d0069_WYG_016-16b>
則其得姓之因與夫祖宗世次人倫之記尤不可以不
考焉
傳曰民生在勤勤則不匱故堯舜南面而治考星之中
以授人時秋成春作教民無失周禮六官亦因天地四
時分其典職然則天時者聖人之所重也自夏有小正
周公始作時訓日星氣節十二候凡國家之政生民之
業皆取則焉孔子曰吾不如老圃至於山翁野夫耕桑
樹藝四時之説其可遺哉
<pb:KR4d0069_WYG_016-17a>
法家者流以法繩天下使一本於其術商君申韓之徒
乃推而大之挾其説以干世主收取功名至其尊君抑
臣辨職分輔禮制於王治不為無益然或狃細苛持深
刻不可不察也
名家者流所以辨覈名實源流等威使上下之人不相
踰也仲尼有云必也正名乎言為政之大本不可歪也
墨家者流其言貴儉兼愛尊賢右鬼非命尚同此墨家
之所行也孟子之時墨與楊其道塞路孟子以墨子之術儉而
<pb:KR4d0069_WYG_016-17b>
難遵兼愛而不知親踈故辭而闢之然其强本嗇用之
説有足取焉
春秋之際王政不明諸侯交亂談説之士出於其間各
挾其術以干時君其因時遇變當權事而制宜有足取
焉
雜家者流取儒墨名法合而兼之其言廣穿衆説無所
不通然亦有補於治道不可廢焉
農家者流衣食之大原也四民之業其次曰農稷播百
<pb:KR4d0069_WYG_016-18a>
穀勤勸天下功炳後世著見書史孟子聘列國陳王道
未始不論耕桑之勤漢興劭農勉人為之著令今集其
樹藝之説庶取法焉
書曰狂夫之言聖人擇焉又曰詢于芻蕘是小説之不
廢也古者懼下情之壅於上聞故每歳孟春以木鐸徇
于路採其風謡而觀之至於俚言巷語亦足取也今特
列而存之
周禮夏官司馬掌軍戎以九伐之法正邦國書之洪範
<pb:KR4d0069_WYG_016-18b>
八曰師易之繫辭取諸睽此兵之所由始也湯武之時
勝以仁義春秋戰國出竒狃變其術無窮自田齊始著
司馬之法漢興張韓之徒序次其書武帝之世楊僕又捃
摭之謂之紀奏孝成命任宏乃以權謀形勢隂陽技巧析
為四種由是兵家之文既脩列矣然而司馬之法本之
禮讓後世莫行焉惟孫武之書法術大詳考今之列非
特四種又雜以卜筮刑政之説存諸篇章
古者史官其書有法大事書之策小事載簡牘至於風
<pb:KR4d0069_WYG_016-19a>
俗之舊耆老所傳遺言逸迹史不及書則傳記之説或
有取焉然自六經之文諸家異學説或不同况乎幽人
處士聞見各異或詳一時之所得或發史官之所諱參
求考質可以備多聞焉
仲尼之業垂之六經其道宏博君人治物百王之用微
是無以為法故自孟子揚雄荀卿之徒又駕其説扶而
本之厯世諸子傳相祖述自名一家異端其言或破碎
於大道然訂其作者之意要之孔氏不有殊焉
<pb:KR4d0069_WYG_016-19b>
道家者流本清虚去健羨泊然自守故我無為而民自
化我好静而民自正雖聖人南面之治不可易至或不
究其本棄去仁義而歸之自然以因循為用則儒者病
之云
　　　集古録跋尾十
右漢公昉碑者乃漢中太守南陽郭芝為公昉修廟記
也漢碑今在者類多磨滅而此記文字僅存可讀所謂
公昉者初不載其姓名但云君字公昉爾又云耆老相
<pb:KR4d0069_WYG_016-20a>
傳以為王莽居攝二年君為郡吏啖𤓰旁有真人居左
右莫察君獨進美𤓰又從而敬禮之真人者遂與期谷
口山上乃與君神藥曰服藥以後當移意萬里知鳥獸
言語是時府君去家七百餘里休謁徃來轉景即至闔
郡驚焉自爾府君徙為御史䑕囓被具君乃畫地為獄
召鼠誅之視其腹中果有被具府君欲從學道頃無所
進府君怒勅收公昉妻子公昉呼其師告以厄於是乃
以藥塗屋柱飲牛馬六畜須臾有大風雲來迎公昉妻
<pb:KR4d0069_WYG_016-20b>
子屋宅六畜翛然與之俱去其説如此可以為怪妄矣
嗚呼自聖人沒而異端起戰國秦漢之際竒辭怪説紛
然争出不可勝數久而佛之徒來自西夷老之徒起於
中國而二患交攻為吾儒者徃徃牽而從之其卓然不
惑者僅能自守而已欲排其説而黜之常患乎力不足
也如公昉之事以語愚人豎子皆知其妄矣不待有力
而後能破其惑¶也然彼漢人乃刻之金石以傳後世其
意惟恐後世之不信然後之人未必不從而惑也
<pb:KR4d0069_WYG_016-21a>
右漢太尉劉寛碑隂題名寛碑有二其故吏門生各立
其一也此題名在故吏所立之碑隂其别列於後者在
寛子松之碑隂也寛以漢中平二年卒至唐咸亨元¶¶¶¶年
其<md:KR4d0069_SBCK_021-10a>¶裔孫¶胡城公爽以碑歳久皆仆於野為¶再立之<md:KR4d0069_SBCK_021-10b>¶并記
其世序¶嗚呼<md:KR4d0069_SBCK_021-11b>¶前世<md:KR4d0069_SBCK_021-13a>¶士大夫世家著之譜牒故自中平至
咸亨四百餘年而爽能知其世次如此之詳也盖自黄
帝以來子孫分國受姓厯堯舜三代數千歳間詩書所
紀皆有次序豈非譜繫源流傳之百世不絶歟此古人
<pb:KR4d0069_WYG_016-21b>
所以為重也不然則士生於世皆莫自知其所出而昧
其世徳逺近其所以異於禽獸者僅能識其父祖爾其
可忽哉唐世譜牒尤備士大夫務以世家相髙至其弊
也或陷輕薄婚姻附託邀求貨賂君子患之然而士子
修飭喜自樹立兢兢惟恐墜其世業亦以有譜牒而能
知其世也今之譜學亡矣雖名臣巨族未嘗有家譜者然
而俗習苟簡廢失者非一豈止家譜而已哉
右王獻之法帖余嘗喜覽魏晉以來筆墨遺跡而想前
<pb:KR4d0069_WYG_016-22a>
人之髙致也所謂法帖者其事率皆弔哀候病叙睽離
通訊問施於家人朋友之間不過數行而已盖其初非
用意而逸筆餘興淋漓揮灑或妍或醜百態横生披巻
發函爛然在目使人驟見驚絶徐而視之其意態愈無
窮盡故使後世得之以為竒翫而想見其人也於髙文
大策何嘗用此而今人不然至或棄百事敝精疲力以
學書為事業用此終老而窮年者是真可笑也
右昭仁寺碑在幽州唐太宗與薛舉戰處也唐自起義
<pb:KR4d0069_WYG_016-22b>
與羣雄戰處後皆建佛寺云為陣亡士薦福湯武之敗
桀紂殺人固亦多矣而商周享國皆數百年其荷天之
祐者以其心存大公為民除害也唐之建寺外雖託為
戰亡之士其實自贖殺人之咎爾其撥亂開基有足壮
者及區區於此不亦陋哉碑文朱子奢撰而不著書人
名氏字畫甚工此余所録也
右放生池碑不著書撰人名氏放生池唐世處處有之
王者仁澤及於草木昆蟲使一物必遂其生而不為私
<pb:KR4d0069_WYG_016-23a>
惠也惟天地生萬物所以資於人也然代天而治物者
常為之節使其足用而取之不過萬物得遂其生而不
夭三代之政如斯而已易大傳曰庖犧氏之王也能通
神明之徳以類萬物之情作結繩而為網罟以佃以漁
盖言其始教民取物資生而為萬世之利此所以為聖
人也浮圖氏之説乃謂殺物者有罪而放生者得福苟
如其言則庖犧氏遂為人間之聖人地下之罪人矣
右司刑寺大脚跡并碑銘二閻朝隠撰附詩曰匪手攜
<pb:KR4d0069_WYG_016-23b>
之言示之事盖諭昏愚者不可以理曉而决疑惑者難
用空言雖示之已驗之事猶懼其不信也此自古聖賢
以為難語曰中人以下不可以語上者聖人非棄之也
以其語之難也佛為中國大患非止中人以下聰明之
智一有惑焉有不能解者矣方武氏之時毒被天下而
刑獄慘烈不可勝言而彼佛者遂見光蹟於其間果何
為哉自古君臣事佛未有如武氏之時盛也視朝隠等
碑銘可見矣然禍及生民毒流王室亦未有若斯之甚
<pb:KR4d0069_WYG_016-24a>
也碑銘文辭不足録録之者所以警也俾覽者知無佛
之世詩書雅頌之聲斯民䝉福者如彼有佛之盛其金
石文章與其人之被禍者如此可以少思焉
右華陽頌唐𤣥宗詔附𤣥宗尊號曰聖文神武皇帝可
謂盛矣而其自稱曰上清弟子者何其陋哉方其肆情
奢淫以極富貴之樂盖窮天下之力不足以贍其欲使
神仙道家之事為不無亦非¶其所可兾矧其實無可得
哉甚矣佛老之為世惑也佛之徒曰無生者是畏死之
<pb:KR4d0069_WYG_016-24b>
論也老之徒曰不死者是貪生之説也彼其所以貪之
意篤則棄萬事絶人理而為之然而終於無所得者何
哉死生天理之常畏者不可以苟免貪者不可以苟得
也惟積習之久者成其邪妄之心佛之徒有臨死而不
懼者妄意乎無生之可樂而以其所樂勝其所可畏也
老之徒有死者則相與諱之曰彼超去矣彼解化矣厚
自誣而託之不可詰或曰彼術未至故死爾前者苟以
遂其非後者從而惑之以為誠然也佛老二者同出於
<pb:KR4d0069_WYG_016-25a>
貪而所習則異然由必棄萬事絶人理而為之其貪於
彼者厚則捨於此者果若𤣥宗者方溺於此而又慕於
彼不勝其勞是真可笑也
右令長新戒唐開元之治盛矣𤣥宗嘗自擇縣令一百
六十三人賜以丁寜之戒其後天下為縣者皆以新戒
刻石今猶有存者余之所得者六世人皆忽不以為貴
也𤣥宗自除難遂至太平世徒以為英豪之主然不知
其興治之勤用心如此可謂為政知本末矣然鮮克有
<pb:KR4d0069_WYG_016-25b>
終明智所不免惜哉新戒凡六其一河内其二虞城其
三不知所得之處其四汜水其五穰其六舞陽
右平泉草木記李徳裕撰余嘗讀鬼谷子書見其馳説
諸侯之國必視其為人材性賢愚剛柔緩急而因其好
惡喜懼憂樂而捭闔之陽開隂塞變化無窮顧天下諸
侯無不在其術中者惟不見其所好者不可得而説也
以此知君子宜慎其所好盖泊然無欲而禍福不能動
亦利害不能誘此鬼谷之術所不能為者聖賢之髙致
<pb:KR4d0069_WYG_016-26a>
也其次簡其所欲不溺於所好斯可矣若徳裕者處富
貴招權利而好竒貪得之心不已至或疲弊精神於草
木斯其所以敗也其遺戒有云壞一草一木者非吾子
孫此又近乎愚矣
右華嶽題名自唐開元二十三年訖後唐清泰二年實
二百一年題名者五百十一人再題者又三十一人録
為十巻徃徃當時知名士也或兄弟同¶遊或子姪並侍
或寮屬將佐之咸在或山人處士之相攜或奉使奔命
<pb:KR4d0069_WYG_016-26b>
有行役之勞或窮髙望逺極登臨之適其富貴貧賤歡
樂憂悲非惟人事百端而亦世變¶¶¶多故開元二十三年
歳在丙子是歳<md:KR4d0069_SBCK_021-13b>¶天子躬耕耤田肆大赦羣臣方頌太平
請封¶禪盖有唐極盛之時也清泰二年歳在乙未廢帝
簒立之明年也¶是歳石敬¶瑭以太原反召契丹入自鴈
門廢帝自焚於¶洛陽而晉髙祖入自太原五代極亂之
時也始終二百¶年間或治或亂或盛或衰<md:KR4d0069_SBCK_021-14a>¶而徃者來者
先者後者雖窮達夀夭參差不齊而斯五百人者卒歸
<pb:KR4d0069_WYG_016-27a>
於共盡也其姓名歳月風霜剥裂亦或在或亡其存者
獨有千仞之山石爾故特録其題刻每撫巻慨然何異
臨長¶¶¶¶川而歎逝者也
　
　
　¶
　
　
<pb:KR4d0069_WYG_016-27b>
　
　
　
　
　
　
　<md:KR4d0069_SBCK_022-1a>¶　歐陽文粹巻<md:KR4d0069_SBCK_022-11a>¶十六¶

<pb:KR4d0069_WYG_017-1a>
欽定四庫全書<md:KR4d0069_SBCK_022-1a>¶　歐陽文粹巻十七¶　　　　　宋　陳亮　編
　　碑銘
　　¶　王文正公¶
至和二年七月乙未樞宻直學士右諌議大夫王素¶
奏事殿中巳而泣且言曰臣之先臣旦相真宗皇帝¶
十有八年今臣素又得待罪侍從之臣惟是先臣之¶
訓其遺業餘烈臣實無似不能顯大而墓碑至今無
<pb:KR4d0069_WYG_017-1b>
辭以刻惟陛下哀憐不忘先帝之臣以假寵於王氏¶
而朂其子孫天子曰嗚呼惟汝父旦事我文考真宗¶
叶德一心克終厥位有始有卒其可謂全德元老矣<md:KR4d0069_SBCK_022-1b>¶汝素以是刻於碑素拜稽首泣而出明日有詔史舘¶
修撰歐陽修曰王旦墓碑未立汝可以銘臣修謹按¶
故推誠保順同德守正翊戴功臣開府儀同三司守¶
太尉充玉清昭應宫使上柱國太原郡開國公贈太¶
師尚書令兼中書令追封魏國公諡¶曰文正王公諱
<pb:KR4d0069_WYG_017-2a>
旦字子明大¶名莘人也皇曽祖諱言滑州黎陽令追
封許國公皇¶祖諱徹左拾遺追封魯國公皇考諱祐
尚書兵部侍¶郎追封晋國公皆累贈太師尚書公兼
中書令曽祖¶妣姚氏贈魯國夫人祖妣田氏贈秦國
夫人妣任氏贈徐國<md:KR4d0069_SBCK_022-2a>¶夫人邉氏贈秦國夫人公皇考
以文章自顯漢周之¶際逮事太祖太宗為名臣嘗諭
杜重威使無反漢拒¶盧多遜害趙普之謀以百口明
符彦卿無罪故世多¶稱王氏有隂德公之皇考亦自
<pb:KR4d0069_WYG_017-2b>
植三槐於庭曰吾之¶後世必有為三公者此其所以
志也公少好學有文¶太平興國五年進士及第為大
理評事知臨江¶縣監潭州銀場再遷著作佐郎與編
文苑英華遷殿¶中丞通判鄭濠二州王禹偁薦其才
任轉運使驛召¶至京師辭不受獻其所為文章得試
直史舘遷右正¶言知制誥知淳化三年禮部貢舉遷
虞部員外郎同<md:KR4d0069_SBCK_022-2b>¶判吏部流内銓知考課院右諫議大
夫趙昌言參知¶政事公以壻避嫌求解職太宗嘉之
<pb:KR4d0069_WYG_017-3a>
改禮部郎中集¶賢殿修撰昌言罷復知制誥仍兼修撰
判院事召賜¶金紫久之遷兵部郎中居職真宗即位拜
中書舍人¶數日召為翰林學士知審官院通進銀臺封
駮事公¶為人嚴重能任大事避逺權勢不可干以私由
是真¶宗益知其賢錢若水名能知人常稱公曰真宰相
器¶也若水為樞宻副使罷召對苑中問誰可大用者若¶
水言公可用真宗曰吾固已知之矣咸平¶三年又知禮
部貢舉居數日拜給事中知樞宻院事<md:KR4d0069_SBCK_022-3a>¶明年以工部侍
<pb:KR4d0069_WYG_017-3b>
郎參知政事再遷刑部侍郎景徳元¶年契丹犯邉真宗
幸澶州雍王元份留守東京得暴¶疾命公馳自行在代
元份留守二年遷尚書左丞三¶年拜工部尚書同中書
門下平章事集賢殿大學士¶監修國史是時契丹初請
盟趙徳眀亦納誓約願守¶河西故地二邉兵罷不用真
宗遂欲以無事治天下¶公以為宋興三世祖宗之法具
在故其為相務行故¶事慎所改作進退能否賞罰必當
真宗久而益信之¶所言無不聽雖他宰相大臣有所請
<pb:KR4d0069_WYG_017-4a>
必曰王某以為¶如何事無大小非公所言不决公在相
位十餘年外<md:KR4d0069_SBCK_022-3b>¶無夷狄之虞兵革不用海内富實羣工百
司各得其¶職故天下至今稱為賢宰相公於用人不以
名譽必¶求其實苟賢且才矣必久其官衆以為¶宜某職
然後遷其所薦引人未嘗知㓂準為樞宻使¶當罷使人
私公求為使相公大驚曰将相之任¶豈可求耶且吾不
受私請準深恨之已而制出除準¶武勝軍節度使同中
書門下平章事準入見泣涕曰¶非陛下知臣何以至此
<pb:KR4d0069_WYG_017-4b>
真宗具道公所以薦準者準¶始媿歎以為不可及故參
知政事李穆子行簡有賢¶行以将作監丞居於家真宗
召見慰勞之遷太子中<md:KR4d0069_SBCK_022-4a>¶允初遣使者召之不知其所止
真宗命至中書¶問王某然後人知行簡公所薦也公自
知制誥至為¶相薦士尤多其後公薨史官修真宗實録
得内出奏¶章乃知朝廷之士多公所薦者公與人寡言
笑其語¶雖簡而能以理屈人黙然終日莫能窺其際及
奏事¶上前羣臣異同公徐一言以定今上為皇太子太
<pb:KR4d0069_WYG_017-5a>
子¶諭徳見公稱太子學書有法公曰論徳之職止於是¶
耶趙徳明言民飢求糧百萬斛大臣皆曰徳明新納¶誓
而敢違請以詔書責之真宗以問公公請勑有司¶具粟
百萬於京師詔徳明來取真宗大喜徳明得詔<md:KR4d0069_SBCK_022-4b>¶書慙且
拜曰朝廷有人大中祥符中天下大蝗真宗¶使人於野
得死蝗以示大臣明日他宰相有袖死蝗¶以進者曰蝗
實死矣請示於朝率百官賀公獨¶以為不可後數日方
奏事飛蝗蔽天真宗顧公曰使¶百官方賀而蝗如此豈
<pb:KR4d0069_WYG_017-5b>
不為天下笑邪宦者劉承規¶以忠謹得幸病且死求為
節度使真宗以語公¶曰承規待此以瞑目公執以為不
可曰他日将¶有求為樞宻使者奈何至今内臣官不過
留後公任¶事久人有謗公於上者公輒引咎未嘗自辯
至人有¶過失雖人主盛怒可辯者辯之必得而後已榮
王宫<md:KR4d0069_SBCK_022-5a>¶火延前殿有言非天災請置獄劾火事當坐死者
百¶餘人公獨請見曰始失火時陛下以罪已詔天下而¶
臣等皆上章待罪今反歸咎於人何以示信且火雖¶有迹
<pb:KR4d0069_WYG_017-6a>
寧知非天譴耶由是當坐者皆免日者上書言¶宫禁事
誅籍其家得朝士所與徃還召問吉¶凶之説真宗怒欲
付御史問狀公曰此人之常情且¶語不及朝廷不足罪
真宗怒欲付獄公因自取嘗所召¶問之書進曰臣少賤
時不免為此必以為罪願并臣¶付獄真宗曰此事已發
何可免公曰臣為宰相執國¶法豈可自為之幸於不發
而以罪人真宗意解公至<md:KR4d0069_SBCK_022-5b>¶中書悉焚所得書既而真宗
悔復馳取之公曰臣已¶焚之矣由是獲免者衆公累官
<pb:KR4d0069_WYG_017-6b>
至太保以病求罷入¶見滋福殿真宗曰朕方以大事託
卿而卿疾如¶此因命皇太子拜公公言皇太子盛徳必
任陛下事¶因薦可為大臣者十餘人其後不至宰相者
李及凌¶策二人而已然亦皆為名臣公屢以疾請真宗
不得¶已拜公太尉兼侍中五日一朝視事遇軍國大事
不¶以時入叅决公益惶恐因卧不起以疾懇辭冊拜太¶
尉玉清昭應宫使自公病使者存問日嘗三四真宗¶手
自和藥賜之疾亟遽幸第賜以白金五千兩辭<md:KR4d0069_SBCK_022-6a>¶不受以
<pb:KR4d0069_WYG_017-7a>
天禧元年九月癸酉薨於家享年六十有一¶真宗臨哭
輟視朝三日發哀於苑中其子弟門人故¶吏皆被恩澤
即以其年十一月庚申𦵏公於開封府¶開封縣新里鄉
大邉村公娶趙氏封榮國夫人後公¶若干年卒子男三
人長曰司封郎中雍次曰賛善大夫¶沖次曰素女四人
長適太子少傅韓億次適兵¶部員外郎直集賢院蘇耆
次適右正言范令孫次適¶龍圖閣直學士兵部郎中吕
公弼諸孫十四人公事寡¶嫂謹其弟旭友悌尤篤任以
<pb:KR4d0069_WYG_017-7b>
家事一無所¶問而務以儉約率勵子弟使在富貴不知
為驕侈<md:KR4d0069_SBCK_022-6b>¶兄子睦欲舉進士公曰吾嘗以太盛為懼其¶可
與寒士争進至其薨也子素猶未官遺表不求恩¶澤有
文集二十巻乾興元年詔配享真宗廟庭臣脩¶曰景徳
祥符之際盛矣觀公之所以相而先帝所¶以用公者可
謂至哉是以君明臣賢徳顯名尊生而¶俱享其榮殁而長配
於廟可謂有始有卒如明詔所¶襃昔者蒸民江漢推大
臣下之事所以見任賢使能¶之功雖曰山甫穆公之詩
<pb:KR4d0069_WYG_017-8a>
實歌宣王之徳也臣謹考¶國史實録至於搢紳故老之
傳得公終始之節而録¶其可紀者輒聲為銘詩昭示後
世以彰<md:KR4d0069_SBCK_022-7a>¶先帝之明以稱聖恩襃顯王氏流澤子孫與宋
無極¶之意銘曰¶
烈烈魏公相我真宗真廟翼翼魏公配食公相真宗¶不
言以躬時有大事事有大疑匪卜匪筮公為蓍龜¶公在
相位終日如黙問其夷狄包裹兵革問其卿士¶百工以
職問其庶民耕織衣食相有賞罰功當¶罪明相所黜升
<pb:KR4d0069_WYG_017-8b>
惟否惟能執其權衡萬物之平¶孰不事君胡能必信孰
不為相其惟有終公薨於位¶太尉之崇天子孝思來薦
清廟侑我聖考惟時元老¶天子念功報公之隆春秋從
享萬祀無窮作為詩歌<md:KR4d0069_SBCK_022-7b>¶以諗廟工¶
　　　晏元獻公¶
至和元年六月觀文殿大學士行兵部尚書西京留¶守
臨淄公以疾歸於京師八月疾少間入見天子曰¶噫予
舊學之臣也乃留侍講邇英閤詔五日一朝前¶殿明年
<pb:KR4d0069_WYG_017-9a>
正月疾作不能朝飭太醫朝夕徃視有司¶除道將幸其
家公歎曰吾無状乃以疾病憂吾君即¶馳奏曰臣疾少
間行愈矣乃止其月丁亥以公薨聞¶天子震悼亟臨其
喪以不即視公為恨贈公司空兼<md:KR4d0069_SBCK_022-8a>¶侍中諡曰元獻有司
請輟視朝一日詔特輟二日以¶其年三月癸酉𦵏公於
許州陽翟縣麥秀鄉之北原¶既𦵏賜其墓隧之碑首曰
舊學之碑既又勑史臣脩¶考次公事具書於碑下臣脩
伏讀國史見真宗皇帝¶時天下無事天子方推讓功徳
<pb:KR4d0069_WYG_017-9b>
祠祀天地山川講禮¶樂以文頌聲而儒學文章雋賢偉
異之人出公世家¶江西之臨川年始十四一日起田里
進見天子時方¶親閲天下貢士㑹廷中者千餘人與夫
宫臣衛官擁¶列圜視公不動聲氣操筆為文辭立成以
獻天子嘉¶賞賜同進士出身遂登館閣掌書命以文章
為天下<md:KR4d0069_SBCK_022-8b>¶所宗逮陛下養徳東宫先帝選用臣屬即以公
遺陛¶下由王官宫臣卒登宰相凡所以輔道聖徳憂勤
國¶家有舊有勞自始至卒五十餘年公既𦵏而先帝之
<pb:KR4d0069_WYG_017-10a>
名臣與陛下東宫之舊人皆無在者宜其襃寵優異¶比
公甘盤臣脩幸得執筆史官奉明詔謹昧死上臨¶淄公
事曰公諱殊字同叔姓晏氏其世次晦顯徙遷¶不常自
其髙祖諱墉唐咸通中舉進士卒官江西始¶著籍於髙
安其後三世不顯曽祖諱延昌又徙其籍¶於臨川祖諱
郜追封英國公考諱固追封秦國公自¶曽祖已下皆用
公貴累贈開府儀同三司太師中書<md:KR4d0069_SBCK_022-9a>¶令兼尚書令曽祖
妣張氏陳國太夫人祖妣傳氏許¶國太夫人妣吳氏越
<pb:KR4d0069_WYG_017-10b>
國太夫人公生七歳知學¶問為文章鄉里號為神童故
丞相張文節公¶安撫江西得公以聞真宗召見既賜出
身後二¶日又召試詩賦論公徐啓曰臣嘗私習此賦不
敢隠¶真宗益嗟異之因試以他題以為秘書省正字置
之¶秘閣使得悉讀秘書命故僕射陳文僖公視其學明¶
年獻其所為文召試中書遷太常寺奉禮郎封祀泰¶山
推恩遷光禄寺丞數月充集賢校理明年遷著作¶佐郎
丁父憂去官已而真宗思之即其家起復命淮<md:KR4d0069_SBCK_022-9b>¶南發運
<pb:KR4d0069_WYG_017-11a>
使具舟送之京師從祀太清宫賜緋衣¶銀魚同判太常
禮院又丁母憂求去官服喪不許今¶天子始封昇王公
以選為府記室參軍再遷左正言¶直史館今天子為皇
太子以户部員外郎充太子舍¶人賜金紫知制誥判集
賢院遷翰林學士充景靈宫¶判官太子左庶子兼判太
常寺知禮儀院公既以道¶徳文章佐佑東宫真宗每所
諮訪多以方寸小紙細¶書問之由是參與機宻凡所對
必以其藁進示不洩¶其後悉閲真宗閣中遺書得公所
<pb:KR4d0069_WYG_017-11b>
進藁類為八十巻¶藏之禁中人莫之見也初真宗遺詔
章獻明肅太后<md:KR4d0069_SBCK_022-10a>¶權聴軍國事宰相丁謂樞宻使曹利用
各欲獨見奏¶事無敢決其議者公建言羣臣奏事太后
者垂簾聴¶之皆毋得見議遂定乾興元年拜右諫議大
夫兼侍¶讀學士遷給事中景靈宫副使判吏部流内銓
以易¶侍講崇政殿遷禮部侍郎知審官院為樞宻副使
遷¶刑部侍郎上䟽論張耆不可為樞宻使由是忤太后¶
㫖坐以笏擊其僕悞折其齒罷留守南京大興學校¶以
<pb:KR4d0069_WYG_017-12a>
教諸生自五代以來天下學廢興自公始召拜御¶史中
丞改兵部侍郎兼秘書監資政殿學士翰林侍¶讀學士
知天聖八年禮部貢舉明年為三司使復為<md:KR4d0069_SBCK_022-10b>¶樞宻副使
未拜改叅知政事遷尚書左丞太后謁太¶廟有請服衮
冕者太后以問公公以周官后服對太¶后崩大臣執政
者皆罷公為禮部尚書知亳州¶徙知陳州遷刑部尚書
復召為御史中丞又為三司¶使知樞宻院事拜樞宻使
再加檢校太尉同中書門¶下平章事慶厯三年三月遂
<pb:KR4d0069_WYG_017-12b>
以刑部尚書居相位充¶集賢殿大學士兼樞宻使自公
復召用而趙元昊反¶師出陕西天下弊於兵公數建利
害請罷監軍無以¶陣圖授諸將使得應敵為攻守及制
財用為出¶入之要皆有法天子悉為施行自宫禁先以
率天下<md:KR4d0069_SBCK_022-11a>¶而財賦之職悉歸有司卒能以謀臣元昊使聽
約束¶乃還其王號公為人剛簡遇人必以誠雖處富貴
如¶寒士罇酒相對歡如也得一善稱之如已出當世知¶
名之士如范仲淹孔道輔等皆出其門及為相益務¶進
<pb:KR4d0069_WYG_017-13a>
賢材當公居相府時范仲淹韓琦富弼皆進用至¶於臺
閣多一時之賢天子既厭西兵閔天下困弊奮¶然有意
遂欲因羣材以更治數詔大臣條天下事方¶施行而小
人權倖皆不便明年秋㑹公以事罷而仲¶淹等相次亦
皆去事遂已公既罷以工部尚書知頴¶州徙知陳州又
徙許州三遷户部尚書拜觀文殿大<md:KR4d0069_SBCK_022-11b>¶學士永興軍充一
路都部署安撫使徙知河南府¶兼西京留守累進階至
開府儀同三司勲上柱國爵¶臨淄公食邑萬二千户實
<pb:KR4d0069_WYG_017-13b>
封三千七百户公享年六¶十有五自少篤學至其病亟
猶手不釋巻有文集二¶百四十巻嘗奉勑脩土訓及真
宗實録又集類古今¶文章為集選二百巻其為政敏而
務以簡便其¶民其於家嚴子弟之見有時事寡姊孝謹
未嘗為子¶弟求恩澤其在陳州上問宰相曰晏某居外
未嘗有¶所請其亦有所欲邪宰相以告公公自為表問
起居¶而已故其薨也天子尤哀悼之賜予加等以其子
承<md:KR4d0069_SBCK_022-12a>¶裕為崇文院檢討孫及甥之未官者九人皆¶命以官
<pb:KR4d0069_WYG_017-14a>
公初娶李氏工部侍郎虛巳之女次孟氏屯¶田員外郎
虚舟之女封鉅鹿郡夫人次王氏太師尚¶書令超之女
封榮國夫人子八人長曰居厚大理評¶事早卒次承裕
尚書屯田員外郎宣禮賛善大夫崇¶讓著作佐郎明逺
祗徳皆大理評事幾道傅正皆太¶常寺太祝女六人長
適戸部侍郎同中書門下平章¶事富弼次適禮部侍郎
三司使楊察其四尚幼孫十¶有三人公既樂善而稱為
知人士之顯於朝者¶多公所薦達至擇其女之所從又
<pb:KR4d0069_WYG_017-14b>
得二人者如此<md:KR4d0069_SBCK_022-12b>¶嗚呼可謂賢也已銘曰¶
有姜之裔齊為晏氏齊在春秋晏顯諸侯傳載桓子¶嬰
稱於丘其後無聞不亡僅存有煒自公厥聲以振¶公之
顯聲實相天子天子曰噫予考真宗惟多名臣¶以臻盛
隆汝初事我王宫東宫以暨相予始卒一躬¶輔我以徳
有勞於邦公疾在外來歸自洛天子曰留¶汝予舊學凡
今在庭莫如汝舊孰以畀予惟予聖考¶今既亡矣孰為
予老何以贈之司空侍中禮則有加¶予思何窮有篆其
<pb:KR4d0069_WYG_017-15a>
文在其碑首天子之褒史臣有詔¶銘以述之永昭厥後<md:KR4d0069_SBCK_022-13a>¶　
　
　
　
　
　
　
<pb:KR4d0069_WYG_017-15b>
　¶
　
　
　
　
　
　<md:KR4d0069_SBCK_023-1a>¶　歐陽文粹巻十七

<pb:KR4d0069_WYG_018-1a>
欽¶定四庫全書
　¶¶歐陽文粹巻十八　　　　　　¶宋　陳亮　<md:KR4d0069_SBCK_023-1b>¶編
　　碑銘
　　　范文<md:KR4d0069_SBCK_023-2a>¶正公<md:KR4d0069_SBCK_023-4a>¶皇<md:KR4d0069_SBCK_023-4b>¶祐四年五月甲子資政殿學士尚書¶户部侍郎汝南
文正公薨徐州以其年十有二月壬申𦵏於河南尹樊
里之萬安山下公諱仲淹字希文五代之際世家蘇州
事吳越太宗皇帝時吳越獻其地公之皇考從錢俶朝
<pb:KR4d0069_WYG_018-1b>
京師後為武寧軍掌書記以卒公生二歳¶而孤母夫人
貧無依再適長山朱¶氏既長知其世家感泣去之南都
入學舍掃一室晝夜講誦其起居飲<md:KR4d0069_SBCK_023-5a>¶食人所不堪而公
自刻益苦居五年大通¶¶¶¶¶¶¶六經之㫖為¶文章論説<md:KR4d0069_SBCK_023-5b>¶必本¶¶¶¶¶¶於
仁義祥符八<md:KR4d0069_SBCK_023-10a>¶年舉進士禮部選第一遂中乙科為廣徳
司理叅軍始歸迎其母以養及公既貴天子乃贈公曾
祖蘇州粮料院判官諱某為¶太保祖秘書監諱賛時為
太傅考諱墉為太師妣謝氏為吳國夫¶人公少有大節其於
<pb:KR4d0069_WYG_018-2a>
富貴貧賤毁譽懽戚不一動其心而慨然有志於天下
常自誦曰士當先天下之憂而憂後天¶下之樂而樂也
其事上遇人一以自信不擇利害為趨捨其所有為必
盡其方曰為之自我者當如是其成與否有不在我者
雖聖賢不能必吾豈苟哉天聖中晏丞相薦公文學以
大理寺丞為秘閣校理以言事忤章獻太后㫖通判河
中府久之上記其忠召拜右司諫當太后臨朝聽政時
以至日大㑹前殿上將率百官為夀有司以具公上疏
<pb:KR4d0069_WYG_018-2b>
為言天子無北面且開後世弱人主以彊母后之漸其
事遂已又上書請還政天¶子不報及太后崩言事者希
㫖多求太后<md:KR4d0069_SBCK_023-10b>¶時¶事欲深治之公獨以為太后受託先帝
保佑聖躬始¶¶¶終¶¶¶¶¶¶十年未見過失宜<md:KR4d0069_SBCK_023-11a>¶掩其小¶故以全大徳
初太后有遺命立楊太妃代為¶太后¶公諫曰¶太后母號
也自古無代立者繇是罷其&KR0125;命是歳大¶旱蝗奉¶使安
撫東南使<md:KR4d0069_SBCK_023-11b>¶還㑹郭皇后廢率諫官¶¶¶¶御史伏閤争不能得¶
貶知睦州又¶徙蘇州歳餘即拜禮部員外郎天章閣待
<pb:KR4d0069_WYG_018-3a>
制益論時政闕失而大臣權倖多忌惡之居數月以公
知開封府開封素號難治公治有聲事日益簡暇則益取古
今治亂安危為上開説又為百官圖以獻曰任人各以
其材而百職修堯舜之治不過此也因指其遷進遲速
次序曰如此而可以為公可以為私亦不可以不察由
是吕丞相怒至交論上前公求對辯語切坐落職知饒
州明年吕公亦罷公徙潤州又徙越州而趙元昊反河
西上復召相吕公乃以公為陕西經畧安撫副使遷龍
<pb:KR4d0069_WYG_018-3b>
圖閣直學士是時新失大將延州危公請自守鄜延捍
賊乃知延州元昊遣人遺書以求和公以為無事請和
難信且書有僣號不可以聞乃自為書告以逆順成敗
之説甚辯坐擅復書奪一官知耀州未逾月徙知慶州
既而四路置帥以公為環慶路經略安撫招討使兵馬
都¶部署累遷諫議大夫樞宻直<md:KR4d0069_SBCK_023-12a>¶學士公為將務持重不
急近功小利於延州築清澗城墾營田復承平永平廢
寨孰羌歸業者數萬户於慶州城大順以據要害奪賊
<pb:KR4d0069_WYG_018-4a>
地而耕之又城細腰胡盧於是明珠滅臧等大族皆去
賊為中國用自邉制久隳至兵與將常不相識公始分¶
延州兵為六將訓練齊整諸路皆用以為法公之所在
賊不敢犯人或疑公見敵應變為如何至其城大順也
一旦引兵出諸將不知所向軍至柔逺始號令告其地
處使徃築城至於版築之用大小畢具而軍中初不知
賊以騎三萬來争公戒諸將戰而賊走追勿過河已而
賊果走追者不渡而河外果有伏賊既失計乃引去於
<pb:KR4d0069_WYG_018-4b>
是諸將皆服公為不可及公待將吏必使畏法而愛已
所得賜賚皆以上意分賜諸將使自為謝諸蕃質子
縱其出入無一人逃者蕃酋來見召之卧内屏人徹衛
與語不疑公居二歳士勇邉實恩信大洽乃決策謀取
横山復靈武而元昊數遣使稱臣請和上亦召公歸矣
初西人籍為鄉兵者數萬既而黥以為¶軍唯公所部但
刺其手公去兵罷獨得復為民其於兩路既得孰羌為
用使以守邉因徙屯兵就食内地而紓西人饋輓之勞
<pb:KR4d0069_WYG_018-5a>
其所設施去而人徳之與守其法不敢變者至今尤多
自¶公坐吕¶公貶羣<md:KR4d0069_SBCK_023-12b>¶士大夫各持¶二公曲直吕公患之凡
直公者¶¶皆指為¶黨或坐竄逐及吕公復相公亦再起被¶
用於是二公驩然相約勠力平賊天下之士皆以此多¶¶¶
二公然朋黨<md:KR4d0069_SBCK_023-13a>¶之論<md:KR4d0069_SBCK_023-13b>¶遂起而¶不能止上既賢公可大<md:KR4d0069_SBCK_023-14b>¶用¶¶¶故
卒置羣議而用之慶厯三<md:KR4d0069_SBCK_023-15a>¶年春<md:KR4d0069_SBCK_023-15b>¶召為<md:KR4d0069_SBCK_023-16b>¶樞宻副使五讓不
許乃¶就道既至數月以為參知政事每進見必以太<md:KR4d0069_SBCK_023-17a>¶平
責之<md:KR4d0069_SBCK_023-1b>¶公歎曰上之用我者至矣然事有先後而革弊政
<pb:KR4d0069_WYG_018-5b>
於乆安非朝夕可也既而上再賜手詔趣使條天下事
又開天章閣召見賜坐授以紙筆使䟽於前公惶恐避
席始退而條列時所宜先者十數事上之其詔天下興
學取士先徳行不専文辭革磨勘例遷以别能否減任
子之數而除濫官用農桑考課守宰等事方施行而磨
勘任子之法僥倖之人皆不便因相與騰口而嫉公者
亦幸外有言喜為之佐佑㑹邉奏有警公即請行乃以
公為河東陕西宣撫使至則上書願復守邉即拜資政
<pb:KR4d0069_WYG_018-6a>
殿學士知邠州兼陕西四路安撫使其知政事纔一歳
而罷有司悉奏罷公前所施行而復其故言者遂以危
事中之賴上察其忠不聽<md:KR4d0069_SBCK_023-2a>¶是時夏人¶已稱臣公因以疾¶
請鄧州守鄧三歳求知杭州¶¶又<md:KR4d0069_SBCK_023-2b>¶徙¶¶¶¶青州公益病又¶求知
穎州肩舁至徐遂不起享年六十有四方公之病上¶賜
藥存<md:KR4d0069_SBCK_023-3a>¶問既薨輟<md:KR4d0069_SBCK_023-3b>¶朝<md:KR4d0069_SBCK_023-4b>¶一日以其遺表<md:KR4d0069_SBCK_023-5a>¶無所請使就問其¶¶¶家¶¶
所欲為¶¶贈以兵<md:KR4d0069_SBCK_023-6a>¶部尚書所以哀䘏之甚厚公為人外和
内剛樂善汎愛喪其母時尚貧終身非賔客食不重肉
<pb:KR4d0069_WYG_018-6b>
臨財好施意豁如也及退而視其私妻子僅給衣食其
為政所至民多立祠畫像其行已臨事自山林處士里
閭田野之人外至四裔莫不知其名字而樂道其事者
甚衆及其世次官爵誌於墓譜於家藏於有司者皆不
論著著其繫天下國家之大者亦公之志也歟銘曰
范於吳越世實陪臣俶納山川及其士民范始來北中
間幾息公奮自躬與時偕逢事有罪功言有違從豈公
必能天子用公其艱其勞一其初終夏童跳邉乗吏怠
<pb:KR4d0069_WYG_018-7a>
安帝命公徃問彼驕頑有不聽順鋤其穴根公居三年
怯勇隳完兒憐獸擾卒俾徕臣夏人在庭其事方議帝
趣公來以就於治公拜稽首茲為艱哉初匪其難在其
終之羣言營營卒壊於成匪惡其成惟公是傾不傾不
危天子之明存有顯榮沒有贈諡藏其子孫寵及後世
惟百有位可勸無怠
　　　余襄公¶
始興襄公既𦵏於曲江之明年其子仲荀走於亳以¶來
<pb:KR4d0069_WYG_018-7b>
告曰余氏世為閩人五代之際逃亂於韶自曽髙¶以來
晦迹嘉遁至於博士府君始有禄仕而襄公繼¶之以大
曲江僻在嶺表自始興張文獻公有聲於唐¶為賢相至
公復出為宋名臣盖余氏徙韶厯四世始¶有顯仕而曲
江寂寥三百年然後再有聞人惟公位¶登天臺正秩三
品遂有爵土開國鄉州以繼美前哲<md:KR4d0069_SBCK_023-6b>¶而為韶人榮至於
褒䘏贈諡始終之寵盛矣盖褒有¶詔䘏有物贈有告而
諡行考功有議有状合而誌之¶以閟諸幽有銘可謂備
<pb:KR4d0069_WYG_018-8a>
矣惟是螭首龜趺揭於墓隧¶以表見於後世而昭示其
子孫者宜有辭而闕焉敢¶以為請謹按余氏韶州曲江
人曽祖諱某祖諱某皆¶不仕父諱某太常博士累贈太
常少卿公諱靖字安¶道官至朝散大夫守工部尚書集
賢院學士知廣州¶軍州事兼廣南東路兵馬鈐轄經畧
安撫使柱國始¶興郡開國公食邑二千六百户食實封
二百户治平¶元年自廣朝京師六月癸亥以疾薨於金
陵天子惻<md:KR4d0069_SBCK_023-7a>¶然輟視朝一日賻以粟帛贈刑部尚書諡曰
<pb:KR4d0069_WYG_018-8b>
襄明年¶七月某甲子返𦵏於曲江之龍歸鄉成山之原
公為¶人質重剛勁而言語恂恂不見喜怒自少博學强
記¶至於厯代史記雜家小説隂陽律厯外暨浮屠老子¶
之書無所不通天聖二年舉進士為贛縣尉書判拔¶萃
改將作監丞知新建縣再遷秘書丞刋校三史充¶集賢
校理天章閣待制范公仲淹以言事觸宰相得¶罪諫官
御史不敢言公䟽論之坐貶監筠州酒稅稍¶徙泰州已
而天子感悟亟復用范公而因之以被斥¶者皆召還惟
<pb:KR4d0069_WYG_018-9a>
公以便親乞知英州遷太常博士丁母<md:KR4d0069_SBCK_023-7b>¶憂服除遂還為
集賢校理同判太常禮院景祐慶厯¶之間天下怠於久
安吏習因循多失職及趙元昊以¶夏叛師出久無功縣
官財屈而民重困天子赫然思¶振頽弊以修百度既已
更用二三大臣又増置諫官¶四員使言天下事公其一
人也即改右正言供職公¶感激奮勵遇事輒言無所回
避姦䛕權倖屏息畏之¶其補益多矣然亦不勝其怨嫉
也慶厯四年元昊納¶誓請和将加封&KR0125;而契丹以兵臨
<pb:KR4d0069_WYG_018-9b>
境上遣使言為中¶國討賊且告師期請止毋與和朝廷
患之欲聽重絶¶夏人而兵不得息不聴生事北邉議未
決公獨以為<md:KR4d0069_SBCK_023-8a>¶中國厭兵久矣此契丹之所幸一日使吾
息兵養勇¶非其利也故用此以撓我爾是不可聽朝廷
雖是公¶言猶留夏&KR0125;不遣而假公諫議大夫以報公從
十餘¶騎馳出居庸關見敵於九十九泉從容坐帳中辯¶
折徃復數十卒屈其議取其要領而還朝廷遂發¶夏冊
臣元昊西師既解嚴而北邉亦無事是歳以本¶官知制
<pb:KR4d0069_WYG_018-10a>
誥史館修撰而契丹卒自攻元昊明年使來¶告捷又以
公徃報坐習敵語出知吉州怨家因之中¶以事左遷將
作少監分司南京公怡然還鄉里闔門¶謝賔客絶人事
凡六年天子每思之欲用者數矣大<md:KR4d0069_SBCK_023-8b>¶臣有不喜者第遷
光禄少卿於家又以為武衛将軍¶夀州兵馬鈐轄辭不
拜皇祐二年祀明堂覃¶恩遷衛尉卿明年知䖍州丁父
憂去官而蠻賊儂智¶髙陷邕州連破嶺南州縣圍廣州
乃即廬中起公為¶秘書監知潭州即日疾馳在道改知
<pb:KR4d0069_WYG_018-10b>
桂州廣南西路¶經略安撫使公奏曰賊在東而徙臣西
非臣志也天¶子嘉之即詔公經制廣東西賊盜乃趨廣
州而智髙¶復西走邕州自智髙初起交趾請出兵助討
賊詔不¶許公以為智髙交趾叛者宜聴出兵毋沮其善
意累¶疏論之不報至是公曰邕州與交趾接境今不納
必<md:KR4d0069_SBCK_023-9a>¶忿而反助智高乃以便宜趣交趾㑹兵又募儂黄諸¶
姓酋豪皆縻以職與之誓約使聴節制或疑其不可¶用
公曰使不與智髙合足矣及智髙入邕州遂無外¶援既
<pb:KR4d0069_WYG_018-11a>
而宣撫使狄青㑹公兵敗賊於歸仁智髙走入¶海邕州
平公請復終喪不許諸将班師以智髙尚¶在請留公廣
西委以後事遷給事中諫官御史列䟽¶言公功多而賞
薄再遷尚書工部侍郎公留廣西逾¶年撫緝完復嶺海
肅然又遣人入特磨襲取智髙母¶及其弟一人俘於京
師斬之拜集賢院學士久之徙¶知潭州又徙青州再遷
吏部侍郎嘉祐五年交趾㓂<md:KR4d0069_SBCK_023-9b>¶邕州殺五巡檢天子以為
恩信著於嶺外而為交趾¶所畏者公也驛召以為廣西
<pb:KR4d0069_WYG_018-11b>
體量安撫使悉發荆湖¶兵以從公至則移檄交趾召其
臣費嘉祐詰責之嘉¶祐皇恐對曰種落犯邉罪當死願
留取首惡以¶獻即械五人送欽州斬於界上公還邕人
遮道留之¶不得明年以尚書左丞知廣州英宗即位拜
工部尚¶書代還道病卒享年六十有五公經制五管前
後十¶年凡治六州所至有惠愛雖在兵間手不釋巻有
文¶集二十巻奏議五巻三史刋誤四十巻娶林氏封魯¶
郡夫人子男三人伯莊殿中丞早卒仲荀今為屯田<md:KR4d0069_SBCK_023-10a>¶員
<pb:KR4d0069_WYG_018-12a>
外郎叔英太常寺太祝女六人皆適士族孫¶四人孫女
五人銘曰¶
余遷曲江仍世不顯奮自襄公有聲甚逺始興開國¶襲
美於前兩賢相望三百年間偉歟襄公惟邦之直¶始登
於朝官有言責左右獻納姦䛕屏息慶厯之治¶實多補
益逢時有事奔走南北功書史官名在夷狄¶出入艱勤
險夷一徳小人之䜛公廢千里一方有警¶公起於家威
行信結嶺海幽遐公之在焉帝不南顧¶胡召其還殞於
<pb:KR4d0069_WYG_018-12b>
中路返柩來歸韶人負土伐石刻辭¶立於墓門以貽來
世匪止韶人<md:KR4d0069_SBCK_023-10b>¶　
　
　
　
　<md:KR4d0069_SBCK_024-1a>¶　歐陽文粹巻十八

<pb:KR4d0069_WYG_019-1a>
欽定四¶庫全<md:KR4d0069_SBCK_024-1b>¶書<md:KR4d0069_SBCK_024-1a>¶　歐陽文粹巻十九　　　　　宋　陳亮　編
　　墓銘
　　　杜正獻公
故太子太¶師致仕祁國公¶贈司徒兼侍中杜公¶¶諱衍字
世昌越州山隂人也其先本出於堯之後厯三代常為
諸侯後徙其封於杜而子孫散適他國者以杜為氏自
杜赫為秦将軍後三世御史大夫周及其子建平侯延
<pb:KR4d0069_WYG_019-1b>
年仍顯於漢又九世當陽侯預顯於晉又十有四世岐
國公佑顯於唐又九世而至於祁公其為家有法其吉
凶祭祀齋戒日時幣祝從事一用其家書自唐滅士喪
其舊禮而一切苟簡獨杜氏守其家法不遷於世俗盖
自春秋諸侯之子孫厯秦漢千有餘歳得不絶其世譜
而唐之盛時公卿家法存於今者惟杜氏公自曽髙以
來以恭儉孝謹稱鄉里至公為人尤潔廉自克其為大
臣事其上以不欺為忠推於人以行已取信¶故其動静
<pb:KR4d0069_WYG_019-2a>
纎悉謹而有法至考其大節偉如也公享年八十官至
尚書左丞方其六十有九嵗且盡即上書告老明年以
太子少師致仕累遷太子太保太傅太師封祁國公於
其家天子祀明堂遣使者¶召公陪祠將有所問以疾不
至而¶歳¶¶時存問勞賜不絶公<md:KR4d0069_SBCK_024-1b>¶少舉進士高第為揚<md:KR4d0069_SBCK_024-7b>¶州觀
察推官¶知平遙縣通判晉州知乾州遷河東京西路提
㸃刑獄知揚州河東陜西路轉運使入為三司户部副
使拜天章閣待制知荆南府未行以為河北路都轉運
<pb:KR4d0069_WYG_019-2b>
使遂知天雄軍召為御史中丞判流内銓知審官院拜
樞宻直學士知永興軍徙知并州遷龍圖閣學士復知
永興軍權知開封府康定元年以刑部侍郎同知樞宻
院事即拜副使慶厯三年遷吏部侍郎樞宻使明年以
本官同中書門下平章事公治吏事如其為人其聴獄
訟雖明敏而審覈愈精故屢決疑獄人以為神其簿書
出納推析毫髪終日無倦色至為條目必使吏不得為
姦而已及其施於民者則簡而易行始居平遙嘗以吏
<pb:KR4d0069_WYG_019-3a>
事適他州而縣民争訟者皆不肯決以待公歸知乾州
未滿嵗安撫使察其治行以公權知鳯翔府二邦之民
争於界上一曰此我公也汝奪之一曰今我公也汝何
有焉夏人初叛命天下苦於兵而自陜以西尤甚吏縁
侵漁調發督廹至民破産不能足徃徃自經投水以死
於是時公在永興語其人曰吾不能免汝然可使汝不
勞爾乃為之區處計較量物有無貴賤道里逺近寛其
期㑹使以次輸送由是物不踴貴車牛芻秣宿食來徃
<pb:KR4d0069_WYG_019-3b>
如平時而吏束手無所施民比他州費省十六七至於
繕治城郭器械民皆不知開封治京師常撓於權要有
干其法而能不為之屈者世皆以為難至公能使權要
不敢有所干凡其為治以聴㫁盜訟為能否爾獨公始
有餘力省其民事如治他州而畿赤諸縣之民皆被其
惠開封比比出能吏而兼於民政者惟公一人吏部審
官主天下吏員而居職者類以不久遷去故吏得為姦
公始視銓事一日選者三人争某闕公以問吏吏受丙
<pb:KR4d0069_WYG_019-4a>
賕對曰當與甲乙不能争遂授他闕居數日吏教丙訟
甲負某事不當得公悟召乙問之乙謝曰業已得他闕
不願争公不得已與丙而笑曰此非吏罪乃吾未知銓
法爾因命諸曹各具格式科條以白問曰盡乎曰盡矣
明日勑諸吏無得升堂使坐聴行文書而已由是吏不
得與銓事與奪一出於公月餘翕然聲動京師其在審
官有以賕求官者吏謝不受曰我公有賢名不久見用
去矣姑少待之慶厯之初上厭西兵之久出而民弊亟
<pb:KR4d0069_WYG_019-4b>
用今丞相富公樞宻韓公及范文正公而三人者遂欲
盡革衆事以修紀綱而小人權倖皆不悅獨公與相佐
佑而公尤抑絶僥倖凡内降與恩澤者一切不與每積
至十數則連封而面還之或詰責其人至慙恨涕泣而
去上嘗謂諫官歐陽脩曰外人知杜某封還内降邪吾
居禁中有求恩澤者每以杜某不可告之而止者多於
所封還也其助我多矣此外人及杜某皆不知也然公
與三人者卒皆以此罷去公多知本朝故實善決大事
<pb:KR4d0069_WYG_019-5a>
初邉將議欲大舉以擊夏人雖韓公亦以為可舉公争
以為不可大臣至有欲以沮軍罪公者然兵後果不得
出契丹與夏人争銀瓮族大戰黄河外而鴈門麟府皆
警范文正公安撫河東欲以兵從公以為契丹必不來
兵不可妄出范公怒至以語侵公公不為恨後契丹卒
不來二公皆世俗指公與為朋黨者其論議之際盖如
此及三人者將罷去公獨以為不可遂亦罷以尚書左
丞知兖州歳餘乃致仕公自布衣至為相衣服飲食無
<pb:KR4d0069_WYG_019-5b>
所加雖妻子亦有常節家故饒財諸父分産公以所得
悉與兄弟之貧者俸禄所入分給宗族賙人急難至其
歸老無屋以居寓於南京驛舍者久之自少好學工書
喜為詩讀書雖老不倦推奨後進今世知名士多出其
門居家見賔客必問時事聞有善¶喜若已出至有所不
可憂見於色或夜不能寐如任其責者凡公所以行之
終身者有能履其一君子以為人之所難而公自謂不
足以名後世遺戒子孫無得紀述嗚呼豈所謂任重道
<pb:KR4d0069_WYG_019-6a>
逺而為善惟不足者歟曽祖太子少保諱某贈太師祖
鴻臚卿諱某追封吳國公父尚書度支員外郎諱某追
封韓國公皆贈太¶¶¶師¶¶尚書令兼中書令娶<md:KR4d0069_SBCK_024-8a>¶相里<md:KR4d0069_SBCK_024-8b>¶氏封晉
國夫人子男曰詵大理評事訢太常博士訥将作監主
簿詒秘¶書省正字三¶¶¶¶¶子早卒女<md:KR4d0069_SBCK_024-9b>¶長適集賢校理蘇舜欽
次適秘閣¶校理李綖次適單¶¶¶¶州團練<md:KR4d0069_SBCK_024-10b>¶推官張遵道公以<md:KR4d0069_SBCK_024-11b>¶嘉祐二年某月某日卒於家其子訢以某年¶某月某日
𦵏公於應天府宋城縣之仁孝原銘曰
<pb:KR4d0069_WYG_019-6b>
翼翼祁公率履自躬一其初終惟徳之恭公在於位士
知貪㢘退老於家四方之瞻豈惟士夫天子曰咨爾曲
爾直繩之墨之正爾方員有矩有規人莫之踰公無爾
欺予左予右惟公是毗公雖告休受寵不已宫臣國公
即命於第奕奕明堂萬邦從祀豈無臣工為予執事何
以召之惟公舊徳公不能來予其徃錫君子愷悌民之
父母公雖百齡人以為少不俾黄耉喪予元老寵禄之
隆則有止期惟其不已既去而思銘昭於逺萬世之詒
<pb:KR4d0069_WYG_019-7a>
　　　蔡君謨
公諱襄字君謨興化軍仙逰人也天聖八年舉進士甲
科為漳州軍事判官西京留守推官改著作佐郎館閣
校勘慶厯二<md:KR4d0069_SBCK_024-12a>¶年以秘書丞集賢校理知諫院兼修起居
注是時天下無事士大夫弛於久安一日元昊叛師久
無功天子慨然厭兵思正百度以修太平既已排羣議
進¶退二三大臣又詔増置諫官四員使拾遺補闕所以
遇之甚寵公以材名在選中遇事感激無所回避權倖
<pb:KR4d0069_WYG_019-7b>
畏斂不敢撓法干政而上得益與大臣圖議明年屢下
詔書勸農桑興學校革弊修廢而天下竦然知上之求
治矣於此之時言事之臣無日不進見而公之補益為
尤多四年以右正言直史館出知福州以便親遂為福
建路轉運使復古五塘以溉田民以為利為公立生祠
於塘側又奏減閩人五代時丁口稅之半丁父憂服除
判三司鹽鐡勾院復修起居注今參知政事唐公介時
為御史以直言忤㫖貶春州别駕廷臣無敢言者公獨
<pb:KR4d0069_WYG_019-8a>
論其忠人皆危之而上悟意解唐公得改英州遂復召
用皇祐四年遷起居舍人知制誥兼判流内銓御史吕
景初吳中復馬遵坐論梁丞相適罷臺職除他官公封
還辭頭不草制其後屢有除授非當者必皆封還之而
上遇公益厚曰有子如此其母之賢可知命特賜冠帔
以寵之至和元年遷龍圖閣直學士知開封府三年以
樞宻直學士知泉州徙知福州未幾復知泉州公為政
精明而於閩人尤知其風俗至則禮其士之賢者以勸
<pb:KR4d0069_WYG_019-8b>
學興善而變民之故除其甚害徃時閩士多好學而専
用賦以應科舉公得先生周希孟以經術¶傳授學者常
至數百人公為親至學舍執經講問為諸生率延見處
士陳烈尊以師禮而陳襄鄭穆方以徳行著稱鄉里公
皆折節下之閩俗重凶事而奉浮圖㑹賔客以盡力豐
侈為孝否則深自愧恨為鄉里羞而姦民㳺手無賴子
幸而貪飲食利錢財来者無限極徃徃至數百千人至
有親亡秘不舉哭必破産辦具而後敢發喪者有力者
<pb:KR4d0069_WYG_019-9a>
乘其急時賤買其田宅而貧者立劵舉債終身困不能
償公曰弊有大於此耶即下令禁止至於巫覡主病蠱
毒殺人之類皆痛㫁絶之然後擇民之聰明者教以醫藥
使治疾病其子弟有不率教令者條其事作五戒以教
諭之久之閩人大便公既去閩人相率詣州請為公立
徳政碑吏以法不許請即退而以公善政私刻於石曰
俾我民不忘公之徳嘉祐五年召拜<md:KR4d0069_SBCK_024-13a>¶翰林學士權三司
使三司開封世稱省府為難治而易以毁譽居者不由
<pb:KR4d0069_WYG_019-9b>
以遷則由以敗而敗者十常四五公居之皆有能名其
治京師談笑無留事尤喜破姦發隠吏不能欺至商財
利則較天下盈虚出入量力以制用必使下完而上給
下暨百司因習蠧弊切磨剗剔久之簿書纎悉紀綱條
目皆可法七年季秋大享明堂後數月仁宗崩英宗即
帝位數大賞賚及作永昭陵皆猝辦於縣官經費外公
應煩愈閒暇若有餘而人不知勞遂拜三司使居二歳
以母老求知杭州即拜端明殿學士以徃三年徙南京
<pb:KR4d0069_WYG_019-10a>
留守未行丁母夫人憂明年八月某日以疾卒於家享
年五十有六嵗蔡氏之譜自晉從事中郎克以來世有
顯聞其後中衰隠徳不仕公年十八以農家子舉進士
為開封第一名動京師後官於閩典方州領使一路二
親尚皆無恙閩人瞻望咨嗟不榮公之貴而榮其父母
母夫人尤有夀年九十餘飲食起居康强如少者嵗時
為夀母子鬚鬢皆皤然而命服金紫煌煌如也至今閩
人之為子者必以夫人祝其親為父母者必以公教其
<pb:KR4d0069_WYG_019-10b>
子也公於朋友重信義聞其喪則不御酒肉為位以哭
盡哀乃止嘗㑹飲靈東園坐客有射矢誤中傷人者客
遽指為公矢京師喧然事既聞上以問公公即再拜愧
謝終不自辯退亦未嘗以語人公為文章清遒粹美有
文集若干巻工於書畫頗自惜不妄為人書故其殘章
斷藁人悉珍藏而仁宗尤愛稱之御製元舅隴西王碑
文詔公書之其後命學士撰温成皇后碑文又勑公書
則辭不肯書曰此待詔職也公累官至禮部侍郎既卒
<pb:KR4d0069_WYG_019-11a>
翰林學士王珪等十餘人列言公賢其亡可惜天子新
即位未及識公而聞其名久也為之惻然特贈吏部侍
郎官其子旻為秘書省正字孫傳及弟之子均皆守將
作監主簿而優以賻䘏以旻尚幼命守吏助給其喪事
曽祖諱顯皇不仕祖諱恭贈工部員外郎父諱琇贈刑
部侍郎母夫人盧氏長安郡太君夫人葛氏永嘉郡君
子男三人曰勺將作監主簿曰旬大理評事皆先公卒
幼子旻也女三人一適著作佐郎謝仲規二尚幼以某
<pb:KR4d0069_WYG_019-11b>
年某月某日𦵏公於莆田縣某鄉將軍山銘曰
誰謂閩逺而多竒産産非物寳惟士之賢嶷嶷蔡公其
人傑然奮躬當朝讜言正色出入左右彌縫補闕間歸
於閩有政在人食不畏蠱喪不憂貧疾者有醫學者有
師問誰使然孰不公思有髙其墳有拱其木凡閩之人
過者必肅
　
　歐陽文粹巻十九

<pb:KR4d0069_WYG_020-1a>
欽定四庫全書
　歐陽文粹巻二十　　　　　宋　陳亮　編
　　墓銘
　　　尹師魯
師魯河南人姓尹氏諱洙然天下之士識與不識皆稱
之曰師魯盖其名重當世而世之知師魯者或推其文
學或髙其議論或多其材能至其忠義之節處窮達臨
禍福無愧於古君子則天下之稱師魯者未必盡知之
<pb:KR4d0069_WYG_020-1b>
師魯為文章簡而有法博學强記通知今古長於春秋
其與人言是是非非務窮盡道理乃已不為苟止而妄
隨而人亦罕能過也遇事無難易而勇於敢為其所以
見稱於世者亦所以取嫉於人故其卒窮以死師魯少
舉進士及第為絳州正平縣主簿河南府户曹叅軍邵
武軍判官舉書判拔萃遷山南東道掌書記知伊陽縣
王文康公薦其才召試充館閣校勘遷太子中允天章
閣待制范公貶饒州諫官御史不肯言師魯上書言仲
<pb:KR4d0069_WYG_020-2a>
淹臣之師友願得俱貶貶監郢州酒稅又徙唐州遭父
喪服除復得太子中允知河南縣趙元昊反陜西用兵
大將¶葛懐敏奏起為經略判官師魯雖用懐敏辟而尤
為經畧使韓公所深知其後諸將敗於好水韓公降知
秦州師魯亦徙通判濠州久之韓公奏得通判秦州遷
知涇州又知渭州兼涇原路經畧部署坐城水落與邉
臣異議徙知晉州又知潞州為政有惠愛潞州人至今
思之累遷官至起居舍人直龍圖閣師魯當天下無事
<pb:KR4d0069_WYG_020-2b>
時獨喜論兵為叙燕息戍二篇行於世自西兵起凡五
六嵗未嘗不在其間故其論議亦精宻而於西事尤習
其詳其為兵制之說述戰守勝敗之要盡當今之利害
又欲訓土兵代戌卒以減邉用為禦戎長久之䇿皆未
及施為而元昊臣西兵解嚴師魯亦去而得罪矣然則
天下之稱師魯者於其材能亦未必盡知之也初師魯
在渭州將吏有違其節度者欲按軍法斬之而不果其
後吏至京師上書訟師魯以公使錢貸部將貶崇信軍
<pb:KR4d0069_WYG_020-3a>
節度副使徙監均州酒稅得疾無醫藥舁至南陽求醫
疾革隠几而坐顧稚子在前無甚憐之色與賔客言終
不及其私享年四十有六以卒師魯娶張氏某縣君有
兄源字子漸亦以文學知名前一嵗卒師魯凡十年間
三貶官喪其父又喪其兄有子四人連喪其三女一適
人亦卒而其身終以貶死一子三歳四女未嫁家無餘
貲客其喪於南陽不能歸平生故人無逺邇皆徃賻之
然後妻子得以其柩歸河南以某年某月某日𦵏於先
<pb:KR4d0069_WYG_020-3b>
塋之次余與師魯兄弟交嘗銘其父之墓矣故不復次
其世家焉銘曰
藏之深固之宻石可朽銘不滅
　誌言天下之人識與不識皆知師魯文學議論材能
　則文學之長議論之髙材能之美不言可知又恐太
　略故條析其事再述於後述其文則曰簡而有法此
　一句在孔子六經惟春秋可當之其他經非孔子自
　作文章故雖有法而不簡也脩於師魯之文不薄矣
<pb:KR4d0069_WYG_020-4a>
　而世之無識者不考文之輕重但責言之多少云師
　魯文章不合秪著一句道了既述其文則又述其學
　曰通知古今此語若必求其可當者惟孔孟也既述
　其學則又述其論議云是是非非務盡其道理不苟
　止而妄隨亦非孟子不可當此語既述其議論則又
　述其材能備言師魯厯貶自兵興使在陜西尤深知
　西事未及施為而元昊臣師魯得罪使天下之人盡
　知師魯材能此三者皆君子之極美然在師魯猶為
<pb:KR4d0069_WYG_020-4b>
　末事其大節乃篤於仁義窮達禍福不媿古人其事
　不可徧舉故舉其要者一兩事以取信如上書論范
　公而自請同貶臨死而語不及私則平生忠義可知
　也其臨窮達禍福不媿古人又可知也既已具言其
　文學其論議其材能其忠義遂又言其為仇人挾情
　論告以貶死又言其死後妻子困窮之狀欲使後世
　知有如此人以如此事廢死至於妻子如此困窮所
　以深痛死者而切責當世君子致斯人之及此也春
<pb:KR4d0069_WYG_020-5a>
　秋之義痛之益至則其辭益深子般卒是也詩人之
　意責之愈切則其言愈緩君子偕老是也不必號天
　叫屈然後為師魯稱怨也故於其銘文但云藏之深
　固之宻石可朽名不滅意謂舉世無可告語但深藏
　牢埋此銘使其不朽則後世必有知師魯者其語愈
　緩其意愈切詩人之義也而世之無識者乃云銘文
　不合不講徳不辨師魯以非罪盖為前言其窮達禍
　福無媿古人則必不犯法況是仇人所告故不必區
<pb:KR4d0069_WYG_020-5b>
　區曲辨也今止直言所坐自然知非罪矣添之無害
　故勉徇議者添之若作古文自師魯始則前有穆脩
　鄭條輩及有大宋先達甚多不敢㫁自師魯始也偶
　麗之文苟合於理未必為非故不是此而非彼也若
　謂近年古文自師魯始則范公祭文已言之矣可以
　互見不必重出也皇甫湜韓文公墓誌李翺行狀不
　必同亦互見之也誌云師魯喜論兵論兵儒者末事
　言喜無害喜非嬉戯之戲喜者好也君子固有所好
<pb:KR4d0069_WYG_020-6a>
　矣孔子言回也好學豈是薄顔回乎後生小子未經
　師友苟恣所見豈足聴哉脩見韓退之與孟郊聮句
　便似孟郊詩與樊宗師作誌便似樊文慕其如此故
　師魯之誌用意特深而語簡盖為師魯文簡而意深
　又思平生作文惟師魯一見展巻疾讀五行俱下便
　曉人深處因謂死者有知必受此文所以慰吾亡友
　爾豈恤小子輩哉
　　　蘇明允
<pb:KR4d0069_WYG_020-6b>
有蜀君子曰蘇君諱洵字明允眉州眉山人也君之行
義修於家信於鄉里聞於蜀之人久矣當至和嘉祐之
間與其二子軾轍偕至京師翰林學士歐陽脩得¶其所
著書二十二<md:KR4d0069_SBCK_024-13b>¶篇獻諸朝書既出而公卿士大夫争傳之
其二子舉進士皆在髙等亦以文學稱於時眉山在西
南數千里外一日父子隠然名動京師而蘇氏文章遂
擅天下君之文博辯宏偉讀者悚然想見其人既見而
温温似不能言及即之與居愈久而愈可愛間而出其
<pb:KR4d0069_WYG_020-7a>
所有愈叩而愈無窮嗚呼可謂純明篤實之君子也曽
祖諱祐祖諱杲父諱序贈尚書職方員外郎三世皆不
顯職方君三子曰澹曰渙皆以文學舉進士而君少獨
不喜學年已壮猶不知書職方¶君縱而不問鄉閭親族
皆怪之或問其故職方君笑而不荅君亦自如也年<md:KR4d0069_SBCK_025-1a>¶二
十七始大發憤謝其素所徃來少年閉户讀書為文辭
歳餘舉進士再不中又舉茂材異等不中退而歎曰此
不足為吾學也悉取所為文數百篇焚之益閉户讀書
<pb:KR4d0069_WYG_020-7b>
絶筆不為文辭者五六年迺大究六經百家之¶説以考¶
質古今治亂成敗聖賢窮達出處之際得其精粹涵畜
充溢抑而不發久之慨然曰可<md:KR4d0069_SBCK_025-1b>¶矣<md:KR4d0069_SBCK_025-2a>¶由是下筆頃刻數千
言其¶縱横上下出入馳驟必造於深㣲而後止盖其稟
也¶厚故發之遲志也慤故得之精自來¶¶¶¶¶¶¶¶京師<md:KR4d0069_SBCK_025-15b>¶一時後生¶
學者皆尊其賢學其文以¶為師法以其父子俱知名<md:KR4d0069_SBCK_025-16a>¶故
號老蘇以别之初脩為上其書¶召試紫微閣辭不¶至遂
除<md:KR4d0069_SBCK_025-19b>¶試秘<md:KR4d0069_SBCK_025-1a>¶書省校書郎㑹太常修纂建隆以來禮書乃以
<pb:KR4d0069_WYG_020-8a>
為霸州文安縣主簿使食其禄與陳州項城縣令姚<md:KR4d0069_SBCK_025-1b>¶闢
同修禮¶書為太¶常因革禮一百巻書成方奏未報而君¶¶
以疾卒實治平三年四月戊申也享年五十有八天子
聞而哀之特贈光禄寺丞勑有司具舟載其喪歸於蜀
君娶¶程氏大理寺丞文應之女生¶¶三<md:KR4d0069_SBCK_025-3b>¶子曰景早卒軾<md:KR4d0069_SBCK_025-4a>¶今
為<md:KR4d0069_SBCK_025-4b>¶某官轍某¶¶官三女<md:KR4d0069_SBCK_025-5a>¶皆早卒孫曰邁曰遟有文集二十
巻諡法三巻君善與人交急人患難死則䘏養其孤鄉
人多徳之盖晩而好易曰易之道¶深矣汨而不明者諸
<pb:KR4d0069_WYG_020-8b>
儒以附㑹之説亂之也去之則¶聖人之㫖見矣作易傳
未成而卒某¶¶¶¶年<md:KR4d0069_SBCK_025-5b>¶某¶¶¶¶¶¶月某¶日𦵏於彭山之安鎮鄉可龍里
君生於逺方而學¶又晚成常歎<md:KR4d0069_SBCK_025-6a>¶曰知¶我者惟吾父與<md:KR4d0069_SBCK_025-6b>¶歐
陽公也然則非余誰宜銘銘曰
蘇顯當世實欒城人以宦留眉蕃蕃子孫自其髙曽鄉
里稱¶仁偉歟明允大發於文亦既有文而又有子其存
不¶朽其嗣彌昌¶嗚呼明允¶¶¶可謂不¶亡
　　<md:KR4d0069_SBCK_025-7a>¶墓表<md:KR4d0069_SBCK_025-8b>¶
<pb:KR4d0069_WYG_020-9a>
　　　瀧岡阡表¶
嗚呼惟我皇考崇公卜吉於瀧岡之六十年其子脩¶始
克表於其阡非敢緩也盖有待也脩不幸生四歳¶而孤
太夫人守節自誓居貧自力於衣食以長以<md:KR4d0069_SBCK_025-9a>¶教俾至於
成人太夫人告之曰汝父為吏㢘而好施¶與喜賔客其
俸禄雖薄常不使有餘曰毋以是為我¶累故其亡也無
一瓦之覆一壠之植以庇而為¶生吾何恃而能自守邪
吾於汝父知其一二以有待¶於汝也自吾為汝家婦不
<pb:KR4d0069_WYG_020-9b>
及事吾姑然知汝父之能¶養也汝孤而幼吾不能知汝
之必有立然知汝父之¶必將有後也吾之始歸也汝父
免於母喪方逾年嵗¶時祭祀則必涕泣曰祭而豐不如
養之薄也間御酒¶食則又涕泣曰昔常不足而今有餘
其何及也¶始吾一二見之以為新免於喪適然耳既而
其後常<md:KR4d0069_SBCK_025-9b>¶然至其終身未嘗不然吾雖不及事姑而以此
知汝¶父之能養也汝父為吏嘗夜燭治官書屢廢而歎
吾¶問之則曰此死獄也我求其生不得爾吾曰生可求
<pb:KR4d0069_WYG_020-10a>
乎曰求其生而不得則死者與我皆無恨也矧¶求而有
得邪以其求而得則知不求而死者¶恨也夫常求其生
猶失之死而世常求其死¶也回顧乳者劒汝而立於旁
因指而歎曰術者¶謂我歳行在戌將死使其言然吾不
及見兒之立也¶後當以我語告之其平居教他子弟常
用此語吾耳¶熟焉故能詳也其施於外事吾不能知其
居於家無<md:KR4d0069_SBCK_025-10a>¶所矜飾而所為如此是真發於中者邪嗚呼
其心厚¶於仁者邪此吾知汝父之必將有後也汝其勉
<pb:KR4d0069_WYG_020-10b>
之夫¶養不必豐要於孝利雖不得博於物要其心之厚
於¶仁吾不能教汝此汝父之志也脩泣而志之不敢忘¶
先公少孤力學咸平三年進士及第為道州判官泗¶綿
二州推官又為泰州判官享年五十有九𦵏沙溪¶之瀧
岡太夫人姓鄭氏考諱徳儀世為江南名族太¶夫人恭
儉仁愛而有禮初封福昌縣太君進封樂安¶安康彭城
三郡太君自其家少㣲時治其家以¶儉約其後常不使
過之曰吾兒不能苟合於世儉薄<md:KR4d0069_SBCK_025-10b>¶所以居患難也其後
<pb:KR4d0069_WYG_020-11a>
脩貶夷陵太夫人言笑自若曰¶吾處之有素矣汝能安
之吾¶亦安矣自先公之亡二十年脩始得禄而養又十
有¶二年列官於朝始得贈封其親又十年脩為龍圖閣¶
直學士尚書吏部郎中留守南京太夫人以¶疾終於官
舍享年七十有二又八年脩以非才¶入副樞宻遂參政
事又七年而罷自登二府天子推¶恩褒其三世故自嘉
祐以來逢國大慶必加寵¶錫皇曾祖府君累贈金紫光禄大
夫太師中書令曽¶祖妣累封楚國太夫人皇祖府君累
<pb:KR4d0069_WYG_020-11b>
贈金紫光禄大<md:KR4d0069_SBCK_025-11a>¶夫太師中書令兼尚書令祖妣累封吳
國太夫人皇¶考崇公累贈金紫光禄大夫太師中書令
兼尚書令¶皇妣累封越國太夫人今上初郊皇考賜爵
為崇國¶公太夫人進號魏國於是小子脩泣而言曰嗚¶
呼為善無不報而遲速有時此理之常也惟我祖考¶積
善成徳宜享其隆雖不克有於其躬而錫爵受封¶顯榮
褒大實有三朝之錫命是足以表見於後世而¶庇賴其
子孫矣乃列其世譜具刻於碑既又載我皇¶考崇公之
<pb:KR4d0069_WYG_020-12a>
遺訓太夫人之所以教而有待於脩者並¶揭於阡俾知
夫小子脩之徳薄能鮮遭時竊位而幸<md:KR4d0069_SBCK_025-11b>¶全大節不辱其
先者其來有自
　　　周堯<md:KR4d0069_SBCK_025-12b>¶卿
有<md:KR4d0069_SBCK_025-14a>¶篤行君子曰周¶君者孝於其親友於其兄弟居¶父母
喪與其兄¶某弟某<md:KR4d0069_SBCK_026-1a>¶居於倚廬不飲酒食肉者¶¶¶¶¶三年其言
必戚¶其哭必哀除喪而癯然不能勝人<md:KR4d0069_SBCK_026-1b>¶事者盖久而後
復自孔子在魯而魯人不能行三年之喪其弟子疑¶以
<pb:KR4d0069_WYG_020-12b>
為問則非魯而他國<md:KR4d0069_SBCK_026-2a>¶可知也孔子沒而其後世又¶可知
也今世之¶人知事其親者多矣或居喪而不哀者有矣
生能事而死能哀或不知喪禮者有矣或知禮而以為
喪主於哀而已不必合於禮者有矣如<md:KR4d0069_SBCK_026-2b>¶周<md:KR4d0069_SBCK_026-3a>¶君¶者<md:KR4d0069_SBCK_026-6b>¶事生盡
孝<md:KR4d0069_SBCK_026-7a>¶居<md:KR4d0069_SBCK_026-11a>¶喪盡哀¶而以禮者也禮之失久矣喪禮尤廢也今
之居喪者惟仕宦婚嫁聴樂不為此特法令之所禁爾<md:KR4d0069_SBCK_026-11b>¶其衰麻之數哭¶¶¶泣之節<md:KR4d0069_SBCK_026-12a>¶居<md:KR4d0069_SBCK_027-3b>¶處之别<md:KR4d0069_SBCK_027-6a>¶飲食之變皆莫知夫
有¶禮也在上位者不以身率其下在下者無所望於其
<pb:KR4d0069_WYG_020-13a>
上其遂廢矣乎故吾於周君有所取也君諱堯卿字子
俞道州永明人也<md:KR4d0069_SBCK_027-10a>¶天聖二年¶舉進士<md:KR4d0069_SBCK_028-10b>¶累<md:KR4d0069_SBCK_034-4b>¶官至太常博¶士
厯連衡二州司理叅¶¶軍桂州¶司録知髙安寧化¶¶¶二縣<md:KR4d0069_SBCK_034-5b>¶通
判饒<md:KR4d0069_SBCK_035-9b>¶州未行以慶厯五¶年六¶月朔日卒於朝集之舍享
年五十有¶¶一皇¶祐<md:KR4d0069_SBCK_035-10b>¶五<md:KR4d0069_SBCK_036-4b>¶年某月日葬於道州永明縣之紫
微岡<md:KR4d0069_SBCK_036-11b>¶曽祖諱某祖¶諱某父諱某贈某官母唐氏封某縣
太君娶某氏封某縣君君學長於毛鄭詩左氏春秋家
貧不事生産喜聚書居官禄雖薄常分俸以賙宗族朋
<pb:KR4d0069_WYG_020-13b>
友人有慢已者必厚為禮以愧之其為吏所居皆有能
政有文集二十巻君有子七人曰諭鼎州司理叅軍曰¶
詵湖州歸安主簿曰諮曰諷曰諲曰説曰誼皆未仕¶¶嗚
呼孝非一家之行也所以移於事君而忠仁於宗族而
睦交於朋友而信始於一鄉推之四海表於金石示之
後世而¶勸考君之所施者無不可以書也豈獨俾其子<md:KR4d0069_SBCK_036-12a>¶孫之不隕也哉
　歐陽文粹巻二¶十<md:KR4d0069_SBCK_036-12b>¶<md:KR4d0069_SBCK_037-1a>¶
<pb:KR4d0069_WYG_021-1a>
　右歐陽文忠公文粹一百三十篇¶公之文根¶乎仁義
　而達之政理盖所以翼六經而載之萬世者也雖片
　言半簡猶宜存而弗削顧猶有所去取於其間毋乃
　誦公之文而不知其㫖敢於犯是不韙而不疑也初
　天聖明道之間太祖太宗真宗以深仁厚澤涵¶養天
　下盖七十年<md:KR4d0069_SBCK_037-1b>¶百<md:KR4d0069_SBCK_037-7a>¶姓<md:KR4d0069_SBCK_038-1a>¶能自<md:KR4d0069_SBCK_039-14a>¶衣食以樂生送死而戴白之
　老安坐以嬉童兒幼穉什伯為羣相與鼓舞於里巷
　之間仁宗恭已無為於其上¶太母制政房闥而執政
<pb:KR4d0069_WYG_021-1b>
　大臣實¶得以叅可¶否晏然無以異於漢文¶景之<md:KR4d0069_SBCK_039-17a>¶平時
　民生及識五代之亂離者盖於是與世相忘久矣而
　學<md:KR4d0069_SBCK_040-5a>¶士大夫其文猶襲五代之卑陋中經一二大儒起
　而麾之而學者未知所向是以斯¶文獨有愧於古天
　子慨然下詔書以古¶¶¶道飭<md:KR4d0069_SBCK_040-6a>¶天下¶之學者而公之文遂
　為一代師法未幾而科舉禄利之文非兩漢不道於
　是本朝之盛極矣公於是時獨以先王之法度未盡
　施於今以為大缺其策學者之辭殷勤切至問以古
<pb:KR4d0069_WYG_021-2a>
　今繁簡淺深之宜與夫周禮之可行與不可行而一
　時習見百年之治若無所事乎此者使公之志弗克
　遂伸而荆國王文公得乘其<md:KR4d0069_SBCK_040-7b>¶間而執之神<md:KR4d0069_SBCK_040-9b>¶宗皇帝<md:KR4d0069_SBCK_040-10a>¶方
　鋭<md:KR4d0069_SBCK_041-3a>¶意於<md:KR4d0069_SBCK_041-7b>¶三代之治荆<md:KR4d0069_SBCK_041-8b>¶公以霸者功利之説飾以<md:KR4d0069_SBCK_041-10b>¶三代
　之文正百官定職業脩兵民制國¶用<md:KR4d0069_SBCK_043-5b>¶興學校以¶養天
　下之才是皆神宗皇帝聖慮之所及者嘗試<md:KR4d0069_SBCK_043-6a>¶行之尋
　察其有管晏之所不道改作之意盖見於末命而天
　下已紛然趨於功利而不可禁學者又習於當時之
<pb:KR4d0069_WYG_021-2b>
　<md:KR4d0069_SBCK_043-7a>¶所謂經¶義者剥裂牽綴氣日以卑公之文雖在而天
　下不復道矣此子瞻之所為深悲而屢歎也元祐間
　¶始以末命從事學者復知誦公之¶文未及<md:KR4d0069_SBCK_043-10b>¶十年浸復
　荆¶公之舊迄於宣政之末而¶五¶季之文靡然遂行於
　世然其<md:KR4d0069_SBCK_043-11a>¶間<md:KR4d0069_SBCK_044-7b>¶可勝¶道哉¶¶¶二聖相承<md:KR4d0069_SBCK_044-8a>¶又<md:KR4d0069_SBCK_044-8b>¶四<md:KR4d0069_SBCK_048-6b>¶十¶餘年天下之
　治大略舉矣而科舉之文猶未還嘉祐之盛盖非獨
　學者不能上承聖意而科制已非祖宗之¶舊而況上
　論三代是以公之文¶學者雖私誦習之而未以為急
<pb:KR4d0069_WYG_021-3a>
　也故予姑掇其¶通於時文者以<md:KR4d0069_SBCK_048-7a>¶與朋友共之<md:KR4d0069_SBCK_048-7b>¶由是而
　不止則不獨盡究公之¶¶文而¶¶三代兩漢之書盖將¶自
　求之而不可禦矣先王之法度猶將望之而況於文
　乎則其犯是不韙得罪於世之¶君子而不辭也雖然
　公之文雍容典雅紆餘寛平反復以達其意無復毫
　髪之遺而其味常深長於言意<md:KR4d0069_SBCK_048-8a>¶之外使人讀之藹然
　足以得祖¶宗致治之盛其關世教豈不大哉初吕¶¶文
　靖<md:KR4d0069_SBCK_049-1a>¶公<md:KR4d0069_SBCK_050-1b>¶范文正公以議論不合黨與遂分而公¶實與焉
<pb:KR4d0069_WYG_021-3b>
　其後西師既興吕公首薦¶范富韓三公以靖<md:KR4d0069_SBCK_050-2b>¶天下之
　難文正以書自¶咎歡然與吕公勠力而富¶公獨念之
　不置夫左右相仇非國家之福而内外相關而不相
　沮盖治道之基也¶公與范<md:KR4d0069_SBCK_050-3a>¶公之¶¶¶¶¶意盖<md:KR4d0069_SBCK_050-3b>¶如此當是時雖
　范忠宣猶有疑於其間則其用心於聖賢之學而成
　祖宗致治之美者所從來逺矣退之有言仁義之人
　其言藹如也故予論其文推其心存¶至公而¶學本乎
　先王庶乎讀是編者其知¶所¶趨矣乾道癸巳¶¶九<md:KR4d0069_SBCK_050-4b>¶月朔
<pb:KR4d0069_WYG_021-4a>
　<md:KR4d0069_SBCK_050-7a>¶陳亮¶¶¶¶¶¶¶¶¶書
