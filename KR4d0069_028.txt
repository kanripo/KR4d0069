# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.609653
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0358-028歐阳文忠公文集居士集-卷第二十八.
<pb:KR4d0069_SBCK_028-1a>¶
居士集卷第二十八　歐陽文忠公集二十八¶
　　墓誌六首¶
　　　蔡君山墓誌銘¶
予友蔡君謨之弟曰君山為開封府太康主簿時予¶
與君謨皆為舘閣校勘居京師君山數徃來其兄家¶
見其以縣事決於其府府尹呉遵路素剛好以嚴憚¶
下吏君山年小位卑能不懾屈而得盡其事之詳呉¶
公獨喜以君山為能予始知君山敏於為吏而未知¶
其他也明年君謨南歸拜其親夏京師大疫君山以¶
疾卒于縣其妻程氏一男二女皆㓜縣之人哀其貧¶
<pb:KR4d0069_SBCK_028-1b>¶
以錢二百千為其賻程氏泣曰吾家素以廉為吏不¶
可以此汚吾夫拒而不受於是又知君山能以惠愛¶
其縣人而以廉化其妻妾也君山間甞語予曰天子¶
以六科䇿天下士而學者以記問應對為事非古取¶
士之意也吾獨不然乃晝夜自苦爲學及其亡也君¶
謨發其遺藁得十數萬言皆當世之務其後踰年天¶
子與大臣講天下利害為條目其所改更於君山之¶
藁十得其五六於是又知君山果天下之竒才也君¶
山景祐中舉進士初為長谿縣尉縣媪二子漁於海¶
而亡媪指某氏為仇告縣捕賊縣吏難之皆曰海有¶
<pb:KR4d0069_SBCK_028-2a>¶
　風波豈知其不水死乎且雖果為仇所殺若屍不得¶
　則於法不可理君山獨曰媪色有&KR0072;吾不可不為理¶
　乃隂察仇家得其迹與媪約曰吾與汝&KR0043;海上期十¶
　日不得屍則為媪受捕賊之責凡&KR0043;七日海水潮二¶
　屍浮而至驗之皆殺也乃捕仇家伏法民有夫婦偕¶
　出而盜殺其守舍子者君山亟召里民畢㑹環坐而¶
　熟視之指一人曰此殺人者也訊之果伏衆莫知其¶
　以何術得也長谿人至今喜道君山事多如此曰前¶
　史所載能吏號如神明不過此也自天子與大臣條¶
　天下事而屢下舉吏之法尤欲官無小大必得其材¶
<pb:KR4d0069_SBCK_028-2b>¶
方求天下能吏而君山死矣此可為痛惜者也君山¶
諱髙享年二十有八以某年某月某日卒今年君謨¶
又歸迎其親自太康取其柩以歸將以某年某月某¶
日葬于某所且謂予曰吾兄弟始去其親而來京師¶
欲以仕宦為親榮今幸還家吾弟獨以柩歸甚矣老¶
者之愛其子也何以塞吾親之悲子能為我銘君山¶
乎乃為之銘曰¶
嗚呼吾聞仁義之行于天下也可使父不哭子老不¶
哭少(一作/㓜)嗟夫君山不得其壽父母七十扶行(一作/杖)¶
送柩退之有言死孰謂天子墓予銘其傳不朽庶幾¶
<pb:KR4d0069_SBCK_028-3a>¶
以此慰其父母¶
　　　黃夢升墓誌銘¶
予友黃君夢升其先婺州金華人後徙洪州之分寧¶
其曾祖諱元吉祖諱某父諱中雅皆不仕黃氏世爲¶
江南大族自其祖父以來樂以家貲賑郷里多聚書¶
以招(一有/延字)四方之士夢升兄弟皆好學尤以文章意¶
氣自豪予少家隨(一有/州字)夢升從其兄茂宗官于隨予¶
爲童子(一作予時為童/子無下四字)立諸兄側見夢升年十七八¶
眉目明秀善飲酒談&KR0015;予雖㓜心巳獨竒夢升(一作/巳能)¶
(知夢升為/可竒其)後七(一作/八九)年予與夢升皆舉進士於京師¶
<pb:KR4d0069_SBCK_028-3b>¶
夢升得丙科初任興國軍永興主簿怏怏不得志以¶
疾(一有/解字)去乆之復調江陵府公安主簿時予(一作/予時)謫¶
夷陵令遇之于江陵夢升顔色憔悴初不可識乆而¶
握手嘘&KR1077;相飲(一作/勞)以酒夜醉起舞歌呼大噱(一作/自若)¶
予益悲夢升志雖衰而少時意氣尚在也後二年予¶
徙乾徳令夢升復調南陽主簿又遇之于鄧間常問¶
其平生所為文章幾何夢升&KR0099;然歎曰吾巳諱之矣¶
窮逹有命非世之人不知我(一有/乃字)我羞道於世人也¶
求之不肯出遂飲之酒復大醉起舞歌呼因(一有/大字)&KR0015;¶
曰子知我者(一作獨/子知我)乃肯出其文讀之(一無/二字)博辨雄¶
<pb:KR4d0069_SBCK_028-4a>¶
偉其(一無/此字)意氣奔放猶(一有/若字)不可禦予又益悲夢升¶
志雖困而獨其(一無/二字)文章未衰也是時謝希深出守¶
鄧州尤喜稱道天下士予因手書夢升文一通欲以¶
(一本改欲/以字為將)示希深未及而希深卒予亦去鄧後之守¶
鄧者皆俗吏(一作/庸人)不復知夢升夢升素剛不苟合&KR0018;¶
其所有常怏怏無所施(一作憤憤/無所發)卒以不得志死于¶
南陽夢升諱注以寶元二年四月二十五日卒享年¶
四十有二其平生所為文曰破碎集公安集南陽集¶
几三十卷娶潘氏生四(一作其娶/温氏生三)男二女將以慶曆¶
四年某月某日葬于董坊之先塋(一作葬于/先塋之側)其弟渭¶
<pb:KR4d0069_SBCK_028-4b>¶
泣而來告曰吾兄患世之莫吾知孰可為其銘予素¶
悲夢升者因為之銘曰¶
予甞讀夢升之文至於&KR0152;其兄子庠之詞曰子之文¶
章電激雷震雨雹忽止閴然滅泯未甞不諷誦歎息¶
而不已嗟夫夢升曽不及庠不震不驚鬱塞埋藏孰¶
與(一作/予)其有不使其施吾不知所歸咎徒爲夢升而¶
悲¶
　　　大理寺丞狄君墓誌銘¶
距長沙縣西三十里新陽郷梅溪村(一作距某縣東/南&KR0002;干里某原)¶
有墓曰狄君之墓者廼予所記(一作/紀)榖城孔子廟碑¶
<pb:KR4d0069_SBCK_028-5a>¶
所謂狄君栗者也始君居&KR0150;城有善政甞已見於予¶
文及其亡也其子遵&KR0105;泣而請曰願卒其詳而銘之¶
以終先君死生之賜烏虖予哀狄君者其壽止於五¶
十有六其官止於一卿丞蓋其生也以不知於世而¶
止於是若其殁而又無傳則後世遂將泯没而爲善¶
者何以勸焉此予之所欲銘也君字仲莊世爲長沙¶
人㓜&KR0012;事母鄕里稱其孝好(一作/力)學自立年四十始¶
用其兄棐䕃補英州眞陽主簿再調安州應城尉能¶
使其縣終君之去無一人爲盜薦者稱其材任治民¶
乃遷&KR0150;城令漢旁之民惟鄧&KR0150;爲冨縣尚書銓吏常¶
<pb:KR4d0069_SBCK_028-5b>¶
邀厚賂以售貪令故省中私語(一有鄧/榖二字)以一二數之¶
惜爲竒貨而二邑之民未甞得廉吏其豪猾習以賕¶
賄污令而爲自恣至君一切以法繩之姦民大吏不¶
便君之政者徃徃訴於其上雖按覆率不能奪君所¶
爲其州所下文符有不如理必輙封還州吏亦切齒¶
求君過失不可得君益不爲之屈其後民有訟田而¶
君誤斷者訴之君坐被劾已而縣籍彊壯爲兵有告¶
訟田之民&KR0046;丁以規避者君&KR0015;曰是甞訴我者彼&KR0072;¶
民能自伸此令(一有/養民)之所欲也吾豈挾此而報以罪¶
邪因置之不問縣民繇是知君爲愛我是&KR0010;西北初¶
<pb:KR4d0069_SBCK_028-6a>¶
用兵州縣旣大籍彊壯而訛言相驚(一作/警)云當驅以¶
備邊縣民數萬聚邑中㑹秋大雨霖米踊貴絶粒君¶
發常平粟賑之有司劾君擅發倉廪君即具伏事聞¶
朝廷亦原之又為其民正其稅籍之失而吏得&KR0010;免¶
破産之患逾年政大洽乃脩孔子廟作禮器與其邑¶
人春秋釋奠而興于學時予為乾徳令甞至其縣與¶
其民言皆曰吾邑不幸有生而未識廉吏者而長老¶
之民所記纔一人而繼之者今君也問其一人者曰¶
張及也推及之&KR0010;至于君蓋三十餘年是謂一世矣¶
嗚呼使民更一世而始得一良令吏其可不愼擇乎¶
<pb:KR4d0069_SBCK_028-6b>¶
君其可不惜其殁乎其政之善者可遺而不録乎君¶
用&KR0150;城之績遷大理寺丞知新州至則丁母夫人鄭¶
氏憂服除赴京師道病卒于宿州實慶曆五年七月¶
二十四日也曽祖諱崇謙連州桂陽令祖諱文蔚全¶
州清湘令父諱&KR0142;不仕君娶滎陽鄭氏生子男二人¶
遵誼遵微皆舉進士(一無/四字)女四人長適進士胡純臣¶
其三尚㓜其(一無/其字)銘曰¶
彊而仕古之道終中壽不為夭善在人宜有後銘于¶
石著不朽¶
　　　薛質夫墓誌銘¶
<pb:KR4d0069_SBCK_028-7a>¶
故大理寺丞薛君直孺字質夫資政殿學士贈禮部¶
尚書簡肅公之子母曰金城(一有/郡字)夫人趙氏質夫生¶
四&KR0010;為殿直公為參知政事拜大理評事遷將作監¶
丞景祐元年公薨天子推恩於其&KR0012;拜大理寺丞公¶
以忠直剛毅顯于當世質夫為名臣子能純儉謹飭¶
好學自立以世其家公葬絳州質夫自京師杖而行¶
&KR0152;至于絳州行路之人皆哀嗟之質夫少多病後公¶
六年以卒享年二十有四初娶向氏某人之孫某人¶
之女再娶王氏某人之孫某人之女皆無子嗚呼簡¶
肅公之世於是而絶孟子曰不孝有三無後為大此¶
<pb:KR4d0069_SBCK_028-7b>¶
為舜娶妻而言耳非萬世之通論也不娶而無後罪¶
之大者可也娶而無子與夫不幸短命未及有子而¶
死以正者其人可以哀不可以為罪也故曰孟子之¶
言非通論為舜而言可也質夫再聚皆無子不幸短¶
命而疾病以死其可哀也非其罪也自古賢(一作/聖)人¶
君子未必皆有後其功徳名譽垂世而不朽者非皆¶
因其子孫而傳也伊尹周公孔子顔回之道著于萬¶
世非其家世之能獨傳乃天下之所傳也有子莫如¶
舜而&KR0937;不得為善人卒為頑父是為惡者有後而無¶
益為善雖無後而不朽然則為善者可以不懈為簡¶
<pb:KR4d0069_SBCK_028-8a>¶
肅公者可以無憾也使簡肅公無憾質夫無罪全其¶
身終其壽考以從其先君于地下復何道㢤某娶簡¶
肅公之女質夫之妹也常哀質夫之賢而不幸傷簡¶
肅公之絶世閔金城夫人之老而&KR0012;故爲斯言庶幾¶
以慰其存亡者巳悲夫銘曰¶
死而有祀四世之間死而不朽萬世之傳簡肅之徳¶
質夫之賢雖其閟矣乆也其存¶
　　　隴城縣令贈太常博士吕君墓誌銘¶
君(一本上/有吕字)諱士元字佐堯江寧人也咸平二年舉明¶
經爲潭州醴陵尉廬州司理參軍寧州彭原廣州四¶
<pb:KR4d0069_SBCK_028-8b>¶
㑹縣令又為湖州司理泗州録事叅軍吉州太和秦¶
州隴城縣令以疾卒于官享年六十有五娶閻氏生¶
子四人曰淵曰溱曰淙曰淇閻氏年七十三後君十¶
五年以卒子淙後其母三月卒以慶曆八年十二月¶
二十日以閻氏之喪合葬于揚州江都縣東興郷馬¶
坊村先塋之次君為人剛介有節長於為政醴陵太¶
和皆大邑民喜&KR0242;訟徃徃因事中吏以法吏多不免¶
而君日與長吏爭曲直下為邑民伺候終無毫髪過¶
失可得而民卒愛思之四㑹近海俗雜蠻夷君尤知¶
其人之利害事所經決後有欲輙改更者民必自言¶
<pb:KR4d0069_SBCK_028-9a>¶
于廷曰此吕君所決豈可動邪後人亦莫能改也君¶
仕三十餘年以一縣令之禄衣食其族四十餘口雖¶
薄而必均夫人閻氏尤能爲勤儉子淵溱皆舉進士¶
溱有賢材以文學選中第一今淵爲祕書丞溱著作¶
郎直集賢院以溱官得封贈贈君太常博士毋夫人¶
封天長縣太君嗚呼吕君官雖卑惠於其民足以為¶
政禄雖薄周於其族足以為仁身雖不顯而有子以¶
大其門足以彰為善之効君之皇祖諱&KR0073;贈兵(一作/工)¶
部尚書皇考諱文膺官至太子左賛善大夫自宋興¶
百年間吕姓之族五顯于世君之叔父刑部侍郎集¶
<pb:KR4d0069_SBCK_028-9b>¶
賢院學士文仲實為先朝名臣而今君有賢子又將¶
顯吕氏之族于後於其葬也是宜銘以誌其銘(一作/墓)¶
曰¶
善無不報報不必同或在其後或及其躬積乆發遲¶
逾(一作/愈)逺彌昌如其不信考此銘章¶
　　　尹師魯墓誌銘¶
師魯河南人姓尹氏諱洙然天下之士識與不識皆¶
稱之曰師魯蓋其名重當世而世之知師魯者或推¶
其文學或髙其議論或多其材能至其忠義之節處¶
窮逹臨禍福無愧於古君子則天下之稱師魯者未¶
<pb:KR4d0069_SBCK_028-10a>¶
必盡知之師魯為文章簡而有法博學彊記通知今¶
古(一作/古今)長於春秋其與人言是是非非務窮盡道理¶
乃已不為苟止而妄隨而人亦罕能過也遇事無難¶
易而(一無/此字)勇於敢為其所以見稱於世者亦所以取¶
嫉於人故其卒窮以死師魯少舉進士及第為絳州¶
正平縣主簿河南府戸曹參軍邵武軍判官舉書判¶
拔萃遷山南東道掌書記知伊陽縣王文康公薦其¶
才召試充舘閣校勘遷太子中允天章閣待制范公¶
貶饒州諫官御史不肯言師魯上書言仲淹臣之師¶
友願得俱貶貶監郢州酒稅又徙唐州遭父喪服除¶
<pb:KR4d0069_SBCK_028-10b>¶
復得太子中允知河南縣趙元昊反陜西用兵大將¶
葛懷敏奏起為經略判官師魯雖用懷敏辟而尤為¶
經略使韓公所深知其後諸將敗於好水韓公降知¶
秦州師魯亦徙通判濠州乆之韓公奏得通判秦州¶
遷知涇州又知渭州兼涇原路經略部署坐城水洛¶
與邊臣(一作/將)異議徙知&KR0051;州又知潞州為政有惠愛¶
潞州人至今思之累遷官至起居舍人直龍圖閣師¶
魯當天下無事時獨喜論兵為叙燕息戍二篇行于¶
世自西兵起凡五六&KR0010;未甞不在其間故其論議益¶
(一作/亦)精密而於西事尤習其詳其為兵制之&KR0003;述戰¶
<pb:KR4d0069_SBCK_028-11a>¶
守勝敗之要盡當今之利害又欲訓土兵代戍卒以¶
減邊用為禦戎長乆之䇿皆未及施為而元昊臣西¶
兵解嚴師魯亦去而得罪矣然則天下之稱師魯者¶
於其材能亦未必盡知之也初師魯在渭州將吏有¶
違其節度者欲按軍法斬之而不(一作/未)果其後吏至¶
京師上書訟師魯以公使錢貸部將(一作訟師/魯自盗)貶崇¶
信軍節度副使徙監均州酒稅得疾無醫藥&KR1983;至南¶
陽求醫疾革隱(一作/憑)几而坐顧稚子在前無甚憐之¶
色與賔客言終不及其私享年四十有六以卒師魯¶
娶張氏某縣君有兄源字子漸亦以文學知名前一¶
<pb:KR4d0069_SBCK_028-11b>¶
&KR0010;卒師魯凡十年間三貶官喪其父又喪其兄有子¶
四人連喪其三女一適人亦卒而其身終以貶死一¶
子三&KR0010;四女未嫁家無餘貲客其喪于南陽不能歸¶
平生故人無逺邇(一作/近)皆徃賻之然後妻子得以其¶
柩歸河南以某年某月某日葬于先塋之次余與師¶
魯兄弟交甞銘其父之墓矣故不復次其世家焉銘¶
曰¶
藏之深固之密石可朽銘不滅¶
居士集卷第二十八¶
<pb:KR4d0069_SBCK_028-12a>¶
¶
　熈寧五年秋七月男發等編定¶
　　紹熈二年二月郡人孫謙益校正¶
黃夢升墓銘後二年(一作後/又二年)飲之酒(之一/作以)獨其文章¶
未衰也(一作文章/獨未衰)因為(一作/乃為)¶
　又别本南陽主簿黃君墓誌銘　予友黄君夢升¶
　其先婺州金華人後徙洪州之分寧其曽祖諱某¶
　祖諱某父諱某皆不仕黃氏世為江西大族自其¶
<pb:KR4d0069_SBCK_028-12b>¶
　祖父以來樂以家貲賑施郷里多聚書以招延四¶
　方之士夢升兄弟皆好學&KR0057;以文章意氣自豪予¶
　少家隋州夢升從其兄官于隋予時為童子見夢¶
　升年十七八眉明秀善飲酒談&KR0015;予雖㓜巳能知¶
　夢升為可竒其後八九年與予皆舉進士于京師¶
　夢升得丙科初任興國軍永興主簿怏怏不得志¶
　以疾解去乆之復調江陵府公安主簿予時謫夷¶
　陵令遇之于江陵夢升顔色憔悴初不能識乆而¶
　握手吁&KR1077;相勞以酒夜醉起舞歌呼自若予益悲¶
　夢升志雖衰而少時意氣尚在也後又二年予徙¶
<pb:KR4d0069_SBCK_028-13a>¶
　乾徳令夢升復調南陽主簿又遇之于鄧間甞問¶
　其平生所為文章幾何夢升&KR0099;然曰吾巳諱之矣¶
　窮逹有命非世人不知我乃我羞道於世人也求¶
　之不肯出遂飲以酒復大醉起舞歌呼因大&KR0015;曰¶
　獨子知我者也乃肯出其文其博辯雄偉意氣奔¶
　放猶若不可禦予又益悲夢升志雖困而其文章¶
　獨未衰也是時謝希深守鄧州&KR0057;喜稱道天下士¶
　予因手書夢升文一通將示希深未及而希深卒¶
　予亦去鄧後之守鄧者皆庸人不復知夢升夢升¶
　素剛不苟合&KR0018;其所有常憤憤無所發卒以不得¶
<pb:KR4d0069_SBCK_028-13b>¶
　志死于南陽夢升諱注以寶元二年四月某日卒¶
　享年四十有二其平生所為文曰破碎集公安集¶
　南陽集凡若干卷其娶温氏生四男二女以某年¶
　某月某日葬于先塋之側其弟渭泣而來告曰吾¶
　兄患世之莫知孰可為其銘予素悲夢升者乃為¶
　之銘曰¶
　予甞喜讀夢升之文至於哭其兄子庠之辭曰子¶
　之文章電激雷震雨雹忽止閴然滅泯未始不諷¶
　誦嘆息而不已嗟夫夢升曽不及庠不震不驚鬱¶
　塞埋藏孰予其有不使其施吾不知夫歸咎徒為¶
<pb:KR4d0069_SBCK_028-14a>¶
　夢升而悲¶
　　　與黃渭小簡¶
　脩啓多事不及周謹鄙文或可刋石望只依首尾¶
　不須添他語亦不必平空及不用官銜惟書刻人¶
　欲署姓名無妨墨本乞三五紙乍别保愛脩再拜¶
　　叔祖夢升學問文章五兵從橫制作之意似徐¶
　　陵&KR0067;信使同時遇合未知孰先孰後也然不幸¶
　　得人間四十年尔使之白髪角逐於英俊之&KR0163;¶
　　又未知與歐陽文忠公孰先孰後也夢升旣乖¶
　　啎不逢嘗以文哭世父長善云髙明之家尚為¶
<pb:KR4d0069_SBCK_028-14b>¶
　　鬼瞰子之文章豈無物憾蓋自道也安世十三¶
　　弟秀而不實使人氣塞於今孫曽特多英妙之¶
　　質力學不休安知來者之不如今也紹聖元年¶
　　五月諸孫庭堅記¶
　　右黃夢升墓銘公年三十八所作眞蹟今藏興¶
　　國軍呉氏字畫端麗雖似淨本然亦間有塗改¶
　　校今衆本凡增損異同七十餘字疑公後甞修¶
　　潤或傳冩差訛今録示後人併以元帖并山谷¶
　　跋附焉¶
狄君墓銘至君(一作/君至)¶
