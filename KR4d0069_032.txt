# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.781866
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0358-032歐阳文忠公文集居士集-卷第三十二.
<pb:KR4d0069_SBCK_032-1a>¶
居士集卷第三十二　歐陽文忠公集三十二¶
　墓誌七首¶
　　　尚書戸部侍郎參知政事贈右僕射文安王¶
　　　公墓誌銘(并序)¶
公姓王氏其先太原祁人其六世祖某爲唐輝州刺¶
史遭世亂因留家碭山碭山近宋其後又徙宋州之¶
虞城今爲應天虞城人也公諱堯臣字伯庸天聖五¶
年舉進士第一爲將作監丞通判湖州召試以著作¶
佐郎直集賢院知光州&KR0010;大饑群盗發民倉廪吏法¶
當死公曰此飢民求食爾荒政之所恤也乃請以减¶
<pb:KR4d0069_SBCK_032-1b>¶
死論其後遂以著令至今用之丁父憂服除爲三司¶
度支判官再遷右司諫郭皇后廢居瑶華宫有疾上¶
頗哀憐之方后廢時宦者閻文應有力及后疾文應¶
又主監醫后且卒議者疑文應有姦謀公請付其事¶
御史考按虚實以釋天下之疑事雖不行然自文應¶
用事無敢指言者(一有/其字)後文應卒以恣横斥死后猶¶
在殯有司以&KR0010;正月用故事張燈公言郭氏幸得䝉¶
厚恩復位號乃天子后也張燈可廢上遽爲之罷景¶
祐四年以本官知制誥賜服金紫同知通進銀臺司¶
兼門下封駮提舉諸司庫務遷翰林學士知審官院¶
<pb:KR4d0069_SBCK_032-2a>¶
元昊反西邉用兵以公爲陜西體量安撫使公視四¶
路山川險易還言某路冝益兵&KR0002;干某路賊所不攻¶
某路冝急爲備至於諸將材能長短盡識之薦其可¶
用者二十餘人後皆爲名將是時邉兵新敗於好水¶
任福等戰死今韓丞相坐主帥失律奪招討副使知¶
秦州范文正公亦以移書元昊不先聞奪招討副使¶
知耀州公因言此兩人天下之選也其忠義智勇名¶
動夷狄不冝以小故置之且任福由違節度以致敗¶
&KR0057;不可深責主將由是忤宰相意并其他議多格不¶
行明年賊入涇原戰定川殺大將葛懷敏乃公指言¶
<pb:KR4d0069_SBCK_032-2b>¶
爲備處由是始以公言爲可信而前所格議悉見施¶
行因復遣公安撫涇原路公曰陛下復用韓𤦺范仲¶
淹幸甚然將不中御兵法也願許以便冝從事上以¶
爲然因言諸路都部署可罷經略副使以重將權而¶
偏將見招討使以軍禮置德順軍於籠竿城廢涇原¶
等五州營田以其地募弓箭手其所更置&KR0057;多方公¶
使還行至涇州而德勝寨兵迫其將姚貴閉城叛公¶
止道左解裝爲牓射城中以招貴且發近兵討之&KR0004;¶
吏白曰公奉使且還歸報天子爾貴叛非公事也公¶
曰貴土豪也頗得士心然&KR0004;非叛者今不乗其未定¶
<pb:KR4d0069_SBCK_032-3a>¶
速招降後必生事爲朝廷患貴果出降明年四月以¶
學士權三司使自朝廷理元昊罪軍興而用益廣前¶
爲三司者皆厚賦暴歛甚者借内藏率冨人出錢下¶
至果菜皆加稅而用益不足公始受命則曰今國與¶
民皆弊矣在陛下任臣者如何由是天子一聽公所¶
爲公乃推見財利出入盈縮曰此本也彼末也計其¶
緩急先後而去其蠹弊之有根穴者斥其妄計小利¶
之害大體者然後一爲條目使就法度罷副使判官¶
不可用者十五人更薦用材且賢者朞年民不加賦¶
而用足明年以其餘償内藏所借者數百萬又明年¶
<pb:KR4d0069_SBCK_032-3b>¶
其餘而積於有司者(一有/又字)數千萬而所在流庸稍復¶
其業公曰臣之術止於是矣且臣母老願解煩劇天¶
子多公功以爲翰林學士承㫖兼端明殿學士群牧¶
使&KR0004;宦者張永和方用事請收民房錢十之三以佐¶
國事下三司永和隂遣人以利動公公執以爲不可¶
度支副使林濰附永和議不巳公奏罷濰乃止益利¶
夔三路轉運使皆請増民鹽井課&KR0010;可爲錢十餘萬¶
公亦以爲不可而權倖因縁多見裁抑京師數爲飛¶
語及上之左右徃徃讒其短者上一切不問而公爲¶
之亦自&KR0002;也及公旣罷上慰勞之公頓首謝曰非臣¶
<pb:KR4d0069_SBCK_032-4a>¶
之能惟陛下信用臣爾丁母憂去職服除復爲學士¶
群牧使再遷給事中皇祐三年以本官爲樞密副使¶
公持法守正遂以身任天下事凡宗室宦官醫師樂¶
工嬖習之賤莫不關樞宻而濫恩倖請隨其事可損¶
損之可絶絶之至其大者則皆著爲定令由是小人¶
益怨&KR0799;爲飛書以害公公得書自請曰臣恐不能勝¶
衆怨願得罷去上愈知公爲忠爲下令購爲書者甚¶
急公益感勵在位六年廢職修舉皆有條理樞宻使¶
狄青以軍功起行伍居大位而士卒多屬目徃徃造¶
作言語以相扇動人情以爲疑而青色頗自得公甞¶
<pb:KR4d0069_SBCK_032-4b>¶
以語衆折青爲陳禍福言古將帥起㣲賤至冨貴而¶
不能保首領者可以爲鑒戒青稍沮畏嘉祐元年三¶
月拜戸部侍郎叅知政事三年遷吏部侍郎八月二¶
十一日以疾薨于位享年五十有六公在政事論議¶
有所不同必反復切劘至於是而後止不爲獨見在¶
上前所陳天下利害甚多至施行之亦未嘗自名其¶
所設施與在樞宻時特異豈政事者丞相府也其體¶
自冝如是邪公爲人純質雖貴顯不忘儉約與其弟¶
純臣相友愛世稱孝悌者言王氏遇人一以誠意無¶
所矯飾善知人多所稱薦士爲時名臣者甚衆有文¶
<pb:KR4d0069_SBCK_032-5a>¶
集五十(一作/六十)卷將終口授其弟純臣遺奏以宗廟至¶
重儲嗣未立爲憂天子愍然臨其喪輟視朝一日贈¶
左僕射太常謚曰文安曽祖諱化某官(一無某官/二字下同)贈¶
太傅妣戚氏封曹國太夫人祖諱礪某官父諱瀆某¶
官皆贈太師中書令兼尚書令祖妣𡊮氏鄆(一作/鄭)國¶
太夫人妣仇氏徐國太夫人娶丁氏安康郡夫人子¶
男三人同老大理評事周老太常寺太祝早卒朋老¶
大理評事二女長適校書郎戚師道早卒次未嫁王¶
氏自遷虞城由公曽祖而下或葬𩀱金或葬土山皆¶
在虞城嘉祐四年八月十日改葬公之皇考于宋城¶
<pb:KR4d0069_SBCK_032-5b>¶
縣平臺郷石落原而以公從葬焉銘曰¶
王爲祁人遭亂不還六世之祖&KR0004;留碭山其後再遷¶
虞宋之間遂安其居葬不逺卜宋多名家王實大族¶
族大而振自公顯聞公&KR0004;奮躬以學以文逢國多事¶
有勞有勤利歸于&KR0022;怨不避身帝識其忠謂堪予弼¶
俾副樞機出入惟密遂叅政事實有謀謨誰中止之¶
不俾相予帝有襃章愍飾之贈長于百寮考德惟稱¶
維古載功在其廟器今亦有銘幽宫是閟¶
　　　資政殿大學士尚書左丞贈吏部尚書正肅¶
　　　呉公墓誌銘¶
<pb:KR4d0069_SBCK_032-6a>¶
嘉祐四年十一月丁未資政殿大學士金紫光禄大¶
夫尚書左丞知河南府兼西京留守司上柱國渤海¶
郡開國公食邑二千八百戸食實封八百戸贈吏部¶
尚書謚曰正肅呉公葬于鄭州新鄭縣崇義郷朝村¶
之原呉氏世爲建安人自髙曽以來皆葬建州之浦¶
城至公始葬其皇考于新鄭公諱育字春卿爲人明¶
敏勁果彊學博辯能自忖(一作/持)度不可守不發巳發¶
莫能屈奪天聖中與其弟京方俱舉進士試禮部爲¶
第一遂中甲科而京方皆及第當弟時呉氏兄弟名¶
聞天下公&KR0004;以大理評事知臨安諸曁二縣遷本寺¶
<pb:KR4d0069_SBCK_032-6b>¶
丞知襄城縣舉才識兼茂明於體用䇿入三等遷著¶
作佐郎直集賢院通判蘇州同知太常禮院三司戸¶
部度支二判官知諫院脩起居注知制誥判太常大¶
理二寺吏部流内銓史舘修撰累遷起居舍人爲翰¶
林學士乆之遷禮部郎中以學士知開封府公爲政¶
簡嚴所至民樂其不擾去雖乆愈思之&KR0004;秦悼王葬¶
汝州界中其後子孫當從葬者與其&KR0010;時上家者不¶
絶故宗室宦官常徃來爲州縣患公在襄城毎裁折¶
(一作/抑)之宗室宦官怒或夜半叩縣門索牛駕車以動¶
之公輒不應及旦徐告曰牛不可得也由是宗室宦¶
<pb:KR4d0069_SBCK_032-7a>¶
官曰此不可爲也凡過其縣者不敢以鷹犬犯民田¶
至他境矣然後敢縱獵其治開封尤先豪猾曰吾何¶
有以及斯人去其爲害者而巳居數日發大姦吏一¶
人流于嶺外一府股栗又得巨盗積𧷢萬九千緡獄¶
具而&KR0186;再變衆疑以爲寃天子爲遣他吏按之卒伏¶
法由是京師肅清方元昊叛河西契丹亦乗間隳盟¶
朝廷多故公數言事獻計畫自元昊&KR0004;遣使上書有¶
不順語朝廷亟命將岀師而群臣爭言竪子即可(一/作)¶
(可/即)誅㓕獨公以謂元昊雖名藩臣而實夷狄其服叛¶
荒忽不常宜示以不足責外置之且其巳僭名號誇¶
<pb:KR4d0069_SBCK_032-7b>¶
其人𫝑必不能自削以取羞種落第可因之賜號&KR0002;¶
國主者且故事也彼得其欲冝不肯妄動然時方銳¶
意於必討故皆以公言爲不然其後師乆無功而(一/無)¶
(此/字)元昊亦歸過自新天子爲除其罪卒以爲夏國主¶
由是議者始悔不用公言而虚弊中國公在開封數¶
以職事辨爭或有不得則&KR0186;請引去天子惜之慶暦¶
五年正月以爲諫議大夫樞密副使三月拜叅知政¶
事與賈丞相爭事上前上之左右與殿中人皆恐色¶
變公論辯不已旣而曰臣所爭者職也顧力不能勝¶
矣願罷臣職不敢爭上顧(一作/多)公直乃復以爲樞密¶
<pb:KR4d0069_SBCK_032-8a>¶
副使居&KR0010;餘大旱賈丞相罷去御史中丞髙&KR0002;訥用¶
洪範言大臣廷爭為不肅故雨不時&KR0002;因并罷公以¶
給事中知許州又知蔡州州故多盗公按令爲民立¶
伍保而簡其法民便安之盗賊爲息京師有告妖賊¶
千人聚確山者上遣中貴人馳至蔡以名捕者十人¶
使者欲得兵自徃取之公曰使者欲藉兵立威欲得¶
妖人以還報也使者曰欲得妖人爾公曰吾在此雖¶
不敏然聚千人于境内安得不知使信有之今以兵¶
徃是趣其爲亂也此不過郷人相聚爲佛事以利錢¶
財爾一弓手召之可致也乃館使者日與之飲酒而¶
<pb:KR4d0069_SBCK_032-8b>¶
密遣人召十人者皆至送京師告者果伏辜拜資政¶
殿學士徙知河南府兼西京留守司又徙陜府遷禮¶
部侍郎徙永興軍丁父憂去官起復懇請終喪服除¶
加拜翰林侍讀學士且召之公辭以疾上惻然遣使¶
者存問賜以名藥遂以知汝州居乆之又辭以疾即¶
以爲集賢院學士判西京留守司御史臺疾少間(一/作)¶
(愈)復知陜府加拜資政殿大學士自公罷去上數爲¶
大臣言呉某剛正可用毎召之&KR0186;以疾不至於是召¶
還始侍講禁中判通進銀臺司尚書都省明年拜宣¶
徽南院使鄜延路經略安撫使判延州龐丞相經略¶
<pb:KR4d0069_SBCK_032-9a>¶
河東與夏人爭麟州界亟築栅於白草公以謂約不¶
先定而亟城必生事遽以利害牒河東移書龐公且¶
奏䟽論之(一有朝/廷二字)皆不報巳而夏人果犯邊殺驍將¶
郭恩而龐丞相與其將校十數人皆以此得罪麟府¶
遂警旣而公復以疾辭不任邊事且求解宣徽使乃¶
復以爲資政殿大學士尚書左丞知河中府遂徙河¶
南公前在河南踰月而去河南人思之聞其復來皆¶
驩呼逆于路惟恐後其卒也皆聚哭公享年五十有¶
五以嘉祐三年四月十五日(一作/乙卯)卒于位(一有以/聞二字)詔¶
輟朝一日曽祖諱進忠贈太師妣陳氏呉國太夫人¶
<pb:KR4d0069_SBCK_032-9b>¶
祖諱諒贈中書令妣葛氏越國太夫人父諱待問官¶
至禮部侍郎贈太保妣李氏楚國太夫人娶王氏太¶
原郡夫人子男十人安度安矩安素皆太常寺太祝¶
安常大理評事安正安本安序皆祕書省正字安厚¶
太常寺奉禮郎安憲安節未仕女三人長適集賢校¶
理韓宗彦次適著作佐郎龐元英皆早卒次適光禄¶
寺丞任逸公在二府時太保公以列卿奉朝請父子¶
在廷士大夫以爲榮而公踧踖不安自言子班父前¶
非所以示人以法顧不敢以人子&KR0059;亂朝廷之制願¶
得罷去不聽天子數推恩群臣子弟公毎先及宗族¶
<pb:KR4d0069_SBCK_032-10a>¶
踈逺者至公之卒子孫未官者七人有文集五十卷¶
&KR0057;長於論議銘曰¶
顯&KR0098;呉公有家于閩自我皇考卜兹新原厚壤深泉¶
樂其寛閑今公其從公志之安公昔尚少(一作/少時)始來¶
京師挾其二季名發聲馳乃賜之䇿以承帝問語驚¶
于(一作/天)廷有偉其論乃登侍從乃任大臣出入險夷¶
周旋屈伸公所䇿事先其利害&KR0004;有不從後無不悔¶
公於臨政簡以便人人失(一作/去)而思愈乆彌新帝曰¶
廷臣汝剛而直來汝予用斷余不惑公曰臣愚&KR0018;薪¶
之憂帝爲咨嗟公其少休優以本&KR0022;寵其秩禄尚冀¶
<pb:KR4d0069_SBCK_032-10b>¶
公來公卒不復史臣考德作銘幽宅¶
　　　鎭潼軍節度觀察留後李公墓誌銘¶
嘉祐五年八月某日鎭潼軍節度觀察留後知澶州¶
軍州事隴西李公得暴疾薨于州之正寢其以疾聞¶
也上方宴禁中爲止樂命中貴人馳國醫徃視未及¶
行而以薨聞詔輟視朝一日賜其家黄金三百兩贈¶
公感德軍節度使巳而又贈兼侍中太常謚曰某即¶
以其年某月某日葬于開封府開封縣襃親鄕先塋¶
之次公諱端懿字元伯開封人也右千牛衛將軍贈¶
太師尚書令兼中書令隴西元靖王諱崇矩之曽孫¶
<pb:KR4d0069_SBCK_032-11a>¶
連州刺史贈太師諱繼昌之孫鎭國軍節度使駙馬¶
都尉贈尚書令兼中書令許和文公諱遵朂之子母¶
曰齊國獻穆大長公主太宗之女眞宗之妹今天子¶
之姑屬親而尊禮秩崇顯其淑德美問彰于内外而¶
和文公好學不倦折節下士喜交名公卿一時翕然¶
號稱賢尉故李氏之盛受寵三朝而天下之士不侈¶
其榮而樂道其德公爲冢子於其家法習見安行不¶
待教告少篤學問長而孝友喜爲詩工書畫至於隂¶
陽醫術星經地理無所不通七&KR0010;爲如京副使歴文¶
思副使供備庫使洛𫟍使新州刺史康懷二州團練¶
<pb:KR4d0069_SBCK_032-11b>¶
使濟州防禦使坐知冀州失捕妖人降授單州團練¶
使知均州未行改滑州兵馬鈐轄居&KR0010;中遷汝州防¶
禦使蔡州觀察使天子祀明堂推恩徙華州觀察使¶
獻穆大長公主薨起復爲鎭國軍節度觀察留後公¶
泣血辭讓願終喪制上不許其讓許其終喪給以全¶
俸服除拜鎭潼軍節度觀察留後累階金紫光禄大¶
夫勲上柱國爵開國公食邑四千四百户實封九百¶
戸公爲兒時上在東宫眞宗命公侍研席上&KR0057;親愛¶
嘗解方玉帶賜之稍長出入宫禁禮如家人雖燕見¶
語不及&KR0059;數爲上陳朝廷闕失開&KR0003;古今治亂多所¶
<pb:KR4d0069_SBCK_032-12a>¶
&KR0024;益退而未嘗言公旣薨得其遺藁之未上者言宗¶
室事甚詳其餘不傳公少自勉勵見士大夫有失節¶
廢義者輒歎曰士起寒苦以學行自名至牽利欲遂¶
亡其所守况驕佚易習而生長冨貴間邪故常&KR0357;然¶
痛自刮磨思立名節聞一善士傾身下之而賢士大¶
夫亦樂與之遊以此多得名譽方大長公主在時數¶
欲求外官以自効不可得乆之出知冀州爲政循法¶
度檢身束下民以不擾&KR0010;滿召還&KR0004;在冀捕妖人李¶
挍挍窮自經死驗得實矣後貝州妖賊王則閉城叛¶
聲言挍在以惑衆公坐貶官巳而則誅城開無李挍¶
<pb:KR4d0069_SBCK_032-12b>¶
者乃還公防禦使又知鄆州安撫京東之西路是&KR0010;¶
京東水災民饑流亡公爲治室廬發倉廪而流人至¶
者如歸咸賴以全活置弓手馬教其馬𨷖皆如精兵¶
治汶陽堤百餘里鄆人遂無水患又知澶州發軍吏¶
之姦者去之流其尤者於逺方然後明軍籍均其勞¶
逸軍中稱平而畏其法始下令捕盗有登隣屋取一¶
杓者遽寘之法以徇於市曰是固足以信吾令由是¶
盗賊屏息公雖以公主子自少居京師常領職事其¶
在三班院尤爲稱職三班掌諸使臣功過黜陟而主¶
者皆顯官自重或貴家子食俸廪而已吏得因依爲¶
<pb:KR4d0069_SBCK_032-13a>¶
姦而職廢乆不省至公始躬治簿書考覈虚實賞罰¶
必當後人多遵用其法及出爲三州又皆有治狀故¶
雖享年不永不究其所施而士君子皆知其非安於¶
冨貴者也及聞其喪也莫不痛惜焉公自爲鎭潼留¶
後十年不遷上以其乆也以爲寜逺軍節度使公懇¶
辭不拜及其薨也遂贈感德軍節度使公享年四十¶
有八娶郭氏封仁壽郡君先公九年卒贈太原郡夫¶
人西京左蔵庫使昌州團練使中和之女子男五人¶
長曰詵供備庫副使次曰諲曰詢皆右侍禁次曰諄¶
曰訢尚㓜女四人長適皇姪右屯衛大將軍吉州團¶
<pb:KR4d0069_SBCK_032-13b>¶
練使建安郡公宗保早卒次適祕書丞夏𠋣次適皇¶
姪左領軍衛大將軍宗景次適皇姪孫右監門衛將¶
軍世逸公平生嘗語其子弟曰吾&KR0170;國厚恩未有以¶
報吾且死冝有遺言毋因以求恩澤及其薨也其家¶
如其言銘曰¶
&KR0098;矣和文惟時顯人蔚有士譽匪矝帝姻賚其子孫¶
列爵啓國惟公承之克似其徳士起寒家驕于滿盈¶
紛其利欲敗節隳名公生盛族赫奕髙明都尉之子¶
天子之甥惟謹惟恭其色不&KR0520;聞善如貪在得思戒¶
間亦宴見忠言告猷學而從政有惠三州享其多美¶
<pb:KR4d0069_SBCK_032-14a>¶
獨不遐年髙旌巨節以賁于泉&KR0154;又贈之金璫附蟬¶
寵渥名榮(一作/榮名)惟有其實刻詩同藏其固其密¶
居士集卷第三十二¶
　熈寧五年秋七月男發等編定¶
　　紹熈二年三月郡人孫謙益校正¶
王文安公墓銘封曹國(一無/封字)¶
呉正肅公墓銘才識兼茂明於體用(一作賢良方/正直言極諫)上¶
顧(一作/上稱)州故多盗(州一/作蔡)留守司(一無/守字)本&KR0022;(一作/大&KR0022;)¶
<pb:KR4d0069_SBCK_032-14b>¶
<pb:KR4d0069_SBCK_032-14b>¶
