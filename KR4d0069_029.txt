# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.656136
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0358-029歐阳文忠公文集居士集-卷第二十九.
<pb:KR4d0069_SBCK_029-1a>¶
居士集卷第二十九　歐陽文忠公集二十九¶
　　墓誌六首¶
　　　尚書主客郎中劉君墓誌銘(并序)¶
君諱立之字斯立姓劉氏吉州臨江人也曽祖諱逵¶
祖諱琠當五代時避亂皆不仕父諱式官至尚書工¶
部貟外郎掌三司磨勘十餘年能其職世以其官名¶
其家君少&KR0012;能自立舉進士為福州連江尉睦州青¶
溪主簿宣州南陵令改大理寺丞知婺州金華縣太¶
子中舍知梓州中江縣通判瀘州瀘州接西南夷常¶
用武人為守而夷數怨叛議者以謂武人不習夷情¶
<pb:KR4d0069_SBCK_029-1b>¶
以生患冝得能吏通判州事君始以材選至則為明¶
約束止侵欺曰必使信自我始夷人安之凡君之所¶
更立至今用(一作/因)以為法而夷亦至今不叛通判常¶
州知髙郵軍累遷殿中丞國子博士尚書虞部比部¶
貟外郎知潤州皆有能政以能選為提&KR0039;福建路刑¶
獄察獄之&KR0072;死者奏黜知泉州蘇壽與其通判張太¶
沖福建七州皆震悚(一作/慄)御史考其課為天下第一¶
遷司勲貟外郎開封府判官荆湖北路轉運使坐舉¶
官免杜&KR0283;李若谷范仲淹等皆言方天下多事時(一/作)¶
(方今天/下多事)如劉某者不宜乆居于家(一作/外)乃復起為比¶
<pb:KR4d0069_SBCK_029-2a>¶
部貟外郎知漣水軍言事者以謂自元昊反一方用¶
兵而天下之民弊財絀於上而盜起於下然州縣吏¶
猶習故態苟簡弛壞(一作/曼)如無事時於是大選轉運¶
使以按察諸路君以選為荆湖北路轉運使他路繩¶
吏或過急而&KR0013;按劾者多不服君所舉察簡而(一作/其)¶
賢否無不當是時廣西湖南䕫峽諸蠻皆叛亂君所¶
部下溪辰州彭氏蠻亦折誓柱招集亡命移書州縣¶
州縣使人徃者(一無/者字)輙囚辱侮慢(一作侮/慢辱囚)辰鼎澧(一/作)¶
(鼎澧/辰)三州守吏皆言蠻叛有迹請加兵詔書問君君¶
曰蠻道辰溪落鶴水悍激可下不可上其必不敢輙¶
<pb:KR4d0069_SBCK_029-2b>¶
出而辰州土丁勝兵者三萬人冝積粟利兵為備而¶
已因言蠻&KR0011;雖人冝鳥獸畜其小嘲秋抵觸驅而逺¶
之耳若必擾伏制從至戾其性則噪呼跑虣駭起而¶
奔突乃欲力追而捕之則散漫山林我弊而彼逸凡¶
湖廣之患皆如此也天子以其言然下三州毋得妄¶
動一聽君所為而蠻亦卒無事復為司勲貟外郎判¶
三司度支句院改鹽鐵判官假太常少卿接伴契丹¶
使者遂送之明年遂使于契丹還言澶魏築河堤非¶
其時必難成雖成必決不如因其所趣而導之利後¶
河果決商胡君仕宦四十年不營産業自復為司勲¶
<pb:KR4d0069_SBCK_029-3a>¶
貟外郎遂不復求磨勘凡三遷皆為知者所薦為人¶
沉敏少言&KR0015;與人寡合而喜薦士士由君薦者多為¶
聞人天章閣待制杜&KR0142;田瑜是也轉運鹽鐵皆掌財¶
賦而君常以民為先其調率有可免免之其不得已¶
(一有/費字)必為處畫使吏不能因縁而民不重費(一作/困)其¶
守官不為&KR0020;牽(一作/奪)不為利奪(一作/牽)為青溪主簿時¶
知州事李階通判朱正辭者皆(一有/世字)號強吏喜&KR0018;其¶
能以折辱下士士皆承望奔走不暇獨君數以事爭¶
而二人者常輙屈其始皆怒後卒歎服共薦之其通¶
判瀘州州有鹽井蜀大姓王&KR0041;正請&KR0010;倍輸以自占¶
<pb:KR4d0069_SBCK_029-3b>¶
&KR0041;正與莊獻明肅(一有/皇字)太后連姻轉運使等皆不敢¶
與奪君曰倍輸於國家猶秋毫耳柰何使貧民失業¶
遂執不與鄂州官&KR0010;市茶五百(一作/十)萬斤君為轉運¶
使時三司請益(一無/益字)市一百萬君上言曰鄂人利茶¶
以為生今官市之多反以茶為病縱不能減柰何增¶
之天子為君許寛一年君曰事苟可行何必一年如¶
其不可雖寛十年不可也爭之不已後卒為君罷之¶
君在鹽鐵次當舉官掌某事(一作某/人爲)三司使欲用其¶
私人以空名狀請君署君不肯署而求舉者姓名三¶
司使不恱卒命他判官舉之其後三司使竟坐所舉¶
<pb:KR4d0069_SBCK_029-4a>¶
罷慶曆八年五月遷主客郎中益州路轉運使其年¶
十一月七日卒于官享年六十有四夫人臨沂縣君¶
王氏贈尚書右僕射礪之女先君若干年卒五子元¶
卿眞卿亦早亡敞今為大理評事攽鳯翔府推官皆¶
賢而有文章放太廟齋郎尚㓜四女三適人一尚㓜¶
以某年某月某日葬于某縣某鄕某原銘曰¶
劉氏顯晦以時亂治有聲王朝自君再世惟徳之貽¶
是將又大&KR0154;知其然君實有子¶
　　　翰林侍讀學士右諌議大夫楊公墓誌銘¶
慶曆八年春翰林侍讀學士右諌議大夫楊公年六¶
<pb:KR4d0069_SBCK_029-4b>¶
十有九告老即以工部侍郎致仕歸于常州其行也¶
天子召見宴勞賜以不拜公卿大夫咸出餞于東門¶
贍望咨嗟相與言曰楊公歸哉於公計為可榮於國¶
家計為可惜其明年九月十三日公疾革出其兵論¶
一篇示其子忱慥而授以言曰(一有臣/聞二字)臣子雖死不¶
敢忘其君父者天下之至恩大義也今臣偕不幸猶¶
以垂閉之口言天下莫大之憂為陛下無窮之慮者¶
其事有五以畢臣志死無所恨惟陛下用臣言不必¶
哀臣死也言訖而卒不及其私忱慥以其語并其兵¶
論以聞天子震悼顧有司問可以寵公者有司舉故¶
<pb:KR4d0069_SBCK_029-5a>¶
事以對天子曰此何足以慰吾思乃詔特贈公兵部¶
侍郎公少師事种放學問爲文章長於議論好讀兵¶
書知古兵法以謂士不兼文武不足任大事當四方¶
無事時數上書言邊事後二十餘年元昊叛河西契¶
丹舉衆違約三邊皆警天下弊於兵公於此時耗精¶
疲神日夜思慮創作兵車陣圖刀楯之屬皆有法天¶
子以歩卒五百如公之法試于庭以爲可用而世多¶
非其刀楯脩甞奉使河東得邊將王吉言元昊出兎¶
毛川爲吉所敗者用楊公(一有/刀)楯也蓋世未甞用其¶
術爾然公素剛(一作/剛直)少合而議者不一故不得盡用¶
<pb:KR4d0069_SBCK_029-5b>¶
其言夏竦經略陜西請益置土兵公言竦據内地無¶
破賊之謀而坐請益兵蓋虞敗事則欲以兵少為解¶
竦復論公不忠沮計公不能忍以語詆之其後三路¶
農民壯者咸墨為兵公又言兵在精不在衆衆而不¶
練則不整而易敗困國而難供時自將相大臣議者¶
皆務多兵獨公之論能如此劉平兵敗元昊圍延州¶
甚急而救兵不至公在河中乃僞爲書馳告延州救¶
兵十萬至矣因命旁郡縣具芻粮什器如其數以俟¶
已而元昊亦解去後公守并州即詔公為并代麟府¶
路經略安撫招討等使兼兵馬都部署公執勑告其¶
<pb:KR4d0069_SBCK_029-6a>¶
羣吏曰天子用我矣然任其事必圖其効欲責其効¶
必盡其方乃列六事以請曰能用臣言則受命不然¶
則已朝廷難之公論不已坐是徙知邢州公志之不¶
就皆此&KR0011;也公甞為御史章獻太后兄子劉從徳為¶
團練使以卒其門人親戚厮養用從徳拜官爵者數¶
十人馬季良以劉氏壻為龍圖閣直學士公上書言¶
漢吕太后王禄産欲彊其族而反以覆宗唐武三思¶
楊國忠之禍不獨其身幾亡其國太后大怒貶監舒¶
州酒稅居二&KR0010;復召為御史言事愈切公祥符元年¶
進士及第以上書言事眞宗竒之召試不赴拜著作¶
<pb:KR4d0069_SBCK_029-6b>¶
佐郎累官至工部侍郎為天章閣待制龍圖閣樞密¶
直學士遂侍講于翰林甞為審刑院詳議官知淮陽¶
江隂軍三司度支判官知御史雜事判吏部流内銓¶
三司度支副使河北河東都轉運使知河中府陜并¶
邢滄杭五州所至皆有能績(一作/稱)爲人廉潔(一作/平)剛¶
直少屈而難犯其仁心愛物至其有所能容人多所¶
不及也公(一有諱/皆二字)字次公曽祖諱偉祖諱某父諱守¶
慶初娶張氏又娶李氏又娶李氏(一無此/八字)又娶王氏¶
太原郡君(一有六孫景略景亮景謨景道/景直景彦十四字/直一作宣)公卒之明¶
年秋其子忱以其喪歸于河南又明年二月十七日¶
<pb:KR4d0069_SBCK_029-7a>¶
葬于洛陽縣宣武管平洛郷之先塋公有文集十卷¶
兵書十五卷讀其書可以見公之志考其始終之節¶
可以知公之心嗚呼可謂忠矣脩為諌官時甞與公¶
爭議(一作/言)于朝者而且未甞識公也及其葬也其子¶
不以銘屬於他人而以屬脩者豈以脩言為可信也¶
歟然則銘之其可不信銘曰¶
逺矣楊氏有來其(一作其/未有)始赤泉侯功與漢俱起震¶
官太尉四世以公於陵正直僕射于唐師復理卿振¶
左拾遺文蔚&KR0023;嘉其後益衰避亂中州曽祖始(一作/遷)¶
南祖屈僞&KR0022;令于烏江又適南粤皇考是生晦顯(一/作)¶
<pb:KR4d0069_SBCK_029-7b>¶
(顯/晦)有時發于皇明在考司馬始仕坊州遂家中(一作/内)¶
部道徳之優司馬四子唯公克大非徒大之將又長¶
之世有官族孰無繫譜或絶於㣲或亡其序不絶不¶
亡由屢有人誰如楊世愈乆而蕃次第(一作/後嗣)弗迷昭¶
穆緜聮公其歸此(一作/乎)安千萬年¶
　　　供備庫副使楊君墓誌銘¶
君諱琪字寶臣姓楊氏麟州新秦人也新秦近胡以¶
戰射為俗而楊氏世以武力雄其一方其曽祖諱弘¶
信為州刺史祖諱重勲又爲防禦使太祖時為置建¶
寧軍於麟州以重勲為留後後召以為&KR0043;州刺史保¶
<pb:KR4d0069_SBCK_029-8a>¶
靜軍節度使卒贈侍中父諱光扆以西頭供奉官監¶
麟州兵馬卒于官君其長子也君之伯祖繼業太宗¶
時為雲州觀察使與契丹戰殁贈太師中書令繼業¶
有子延昭眞宗時為莫州防禦使父子皆為名將其¶
智勇號稱無敵至今天下之士至於里兒野竪皆能¶
道之君生於將家世以武顯而獨好儒學讀書史為¶
人材敏謙謹沈厚意恬如也初以父卒于邊補殿侍¶
後用其從父延昭任為三班奉職累官至供備庫副¶
使階銀青光禄大夫爵原武伯李溥為發運使以峻¶
法繩下吏凡溥所按行吏皆先戒以備而溥至多不¶
<pb:KR4d0069_SBCK_029-8b>¶
免其黜廢者數百人其聞溥來輙惶懼自失至有投¶
水死者君時年最少為奉職監大通堰去溥治所尤¶
近溥甞夜拏輕舟猝至按其文簿視其職事如素戒¶
以備者溥稱其才君所歷官無不稱職其後同提&KR0039;¶
河東京西淮南三路刑獄公事君歎曰吾本武人豈¶
足以知士大夫哉然其職得以薦士亦吾志也其所¶
舉者二百餘人徃徃為世聞人甞坐所舉一人罰金¶
君喜曰古人拔士十或得五而吾所薦者多矣其失¶
者一而已君少喪父事其母韓夫人以孝聞後以恩¶
贈其(一無/此字)父左驍衛將軍母夫人南陽縣太君初娶¶
<pb:KR4d0069_SBCK_029-9a>¶
慕容氏又娶李氏有子曰畋賢而有文武材今為尚¶
書屯田貟外郎直史館君以皇祐二年六月壬戌卒¶
于淮南年七十有一皇祐三年十月甲申畋以其喪¶
合慕容氏之喪葬于河南洛陽杜澤原銘曰¶
楊世初微自河西彎弓馳馬耀(一作/躍)邊陲桓桓侍中¶
國屏毗太師防禦傑然竒名聲累世在羌夷時平文¶
勝武力衰温温供備樂有儀好賢舉善利豈私愷悌¶
君子神所宜康寧壽考順全歸有畋為子後可知¶
　　　太子中舍王君墓誌銘¶
王君之皇考曰贈衛尉少卿諱某皇妣曰南充縣太¶
<pb:KR4d0069_SBCK_029-9b>¶
君胥氏皇祖諱某皇曽祖諱某君諱汲字師黯娶胡¶
氏(一有/曰字)安定縣君子男三人女五人男曰尚恭尚喆¶
尚辭初天聖明道之間予為西京留守推官時王君¶
寓家河南其二子始習業國子學日從諸生請學於¶
予較其藝常為諸生先而尚恭尤謹飭儼然有儒者¶
法度予固竒王君之有是子也以故與君游而君性¶
簡質重然諾臨事而敏與之游者必愛其為人其後¶
二子者果皆以進士中第予亦罷去不復遇王君且¶
七年矣而尚恭來請曰不幸吾先人之亡將以今年¶
某月甲子葬于河南某縣某郷之某原宜得銘于石¶
<pb:KR4d0069_SBCK_029-10a>¶
以誌諸後世(一有予甞嘉尚恭/而從王君遊十字)乃為次其世而作銘¶
以遺之云¶
惟王氏之先長安萬年四代之祖刺史壁州遭巢猾¶
唐得果而留卒葬西充為郷壁公王孟有蜀或家或¶
禄三世不遷自君東還始家河南廣文之生舉三不中¶
任仕以兄主簿之卑試原武密&KR0051;城是令政專自出令¶
政有稱遷理之丞藍田夏雒三邑皆聞壽五十九終中¶
舍人在雒逢饑餔粟不殍襃功勸吏天子有詔雒人染¶
癘躬之不避以死勤民在法宜祀刻詩同藏惟世之&KR0045;¶
　　　尚書工部郎中歐陽公墓誌銘¶
<pb:KR4d0069_SBCK_029-10b>¶
歐陽氏世為廬陵人廬陵於五代時屬僞呉故歐陽¶
氏在五代無聞者淳化三年脩仲父府君始以進士¶
中乙科(一作太宗時脩仲父府君始/以進士中淳化三年乙科)其後為御史有¶
能名眞宗甞自擇御史府君以秘書丞(一有/召字)見見者¶
數人皆進自稱薦惟恐不用府君獨立墀下無所&KR0003;¶
(一作/無言)明(一作/翌)日拜監察御史中丞王嗣宗指曰是獨¶
立墀下者眞御史也(一有/㑹字)絳州守齊化基犯法制¶
劾其事化基嗣宗素所惡者諷之欲使蔓其獄府¶
君(一有遽/拒二字)曰如詔(一作如/制所劾)而已嗣宗怒及獄上奏用¶
他吏覆之(一有他/吏二字)索其家得(一有金/塗二字)銅器十數¶
<pb:KR4d0069_SBCK_029-11a>¶
府君坐鞠獄不盡免官明年復得御史監蘄州稅又¶
明年遷殿中侍御史左廵使居二&KR0010;奏事殿中眞宗¶
識之勞曰御史乆矣亦勞乎問何所欲府君謝不任¶
(一作/稱)職而巳後數日眞宗語宰相與轉運使宰相疑¶
其有求而不先白已對以貟無闕復使與一大郡宰¶
相召至中書問御史家何在欲郡孰為便對曰無不¶
便宰相怒與海州又移睦州天禧元年入遷侍御史¶
二年出知泗州先是京師&KR0010;旱有浮圖人斷(一作有/僧某者)¶
(用浮屠/術斷一)臂禱雨官為起寺於(一有淮/上二字)&KR0027;山自京師王¶
公大臣皆禮下之其&KR0020;傾動(一無/動字)四方又誘民男女¶
<pb:KR4d0069_SBCK_029-11b>¶
投淮水死曰佛之法用此得大利而愚民&KR0010;死淮水¶
者幾百(一作常/數十)人至其臨溺時用其徒倡呼前後擁¶
之以入至有自悔欲走者(一無/者字)叫號不得免(一作而/一號不)¶
(得免/者)府君聞之驚(一作/大駭)曰害有大(一作/甚)於此邪盡捕¶
其徒詰其姦民誅數(一作/十餘)人遣還郷里者數百人遂¶
(一作/而)毀其寺入轉尚書司封貟外郎三司户部判官¶
六年為廣南東路轉運使前為使者以市舶物代俸¶
錢其利三倍府君歎曰(一作嶺南舊以市舶司物代/轉運使俸錢其利三倍前為)¶
(使者相襲乆而不/變府君至則歎曰)利豈吾欲邪使直以錢為俸今上¶
即位就轉工部郎中秩滿以一弊舟還無一海上物¶
<pb:KR4d0069_SBCK_029-12a>¶
歸朝賜金紫為兩浙路轉運使以足疾求知江州天¶
聖四年又求分司未得命以其年二月某日卒於江¶
州之廨享年六十有八以某年某月某日葬某所曽¶
祖諱某祖諱某僞唐吉州軍事判官父諱某僞唐屯¶
田貟外郎娶米氏封金壇縣君先府君以卒嗣子鑒¶
(一有/今字)為右侍禁武昌廵檢女二人長適某次未嫁府¶
君諱載字則之性方直嚴謹(一有美/儀容)治身儉薄簡言¶
語為政務清淨平居歛色而(一作常/正依獨)坐如對大賔終¶
日不少懈(一作色/不少)弛人用憚之薦舉下吏人未甞(一/作)¶
(不/之)知後有知者來謝皆拒不納所至官舍未甞窺園¶
<pb:KR4d0069_SBCK_029-12b>¶
圃至果爛墮地家人無敢取者其清如此銘曰¶
唐隳盜猖土裂四(一作食/有一)方鍾氏於洪入(一作/八)州自¶
王傳死子時敗臣于楊自梁迄周廬陵僞&KR0022;歐陽是¶
家世以不章(一作/彰)違命之侯廬陵王土歐陽有聞始¶
我仲父以貢中科來者繼武仲父之材御史其能廉¶
清儉恭直躬以行銘以藏之子孫之承¶
　　　少府監分司西京裴公墓誌銘¶
君諱徳&KR0073;(一作/谷)字某姓裴氏河中萬泉人也其九世¶
祖耀卿為唐名臣曽祖諱某祖諱某贈左千牛衛大¶
將軍父諱濟以智勇事太宗皇帝從李繼隆擊契丹¶
<pb:KR4d0069_SBCK_029-13a>¶
於唐河屢立戰功守鎭定十餘年威惠著于北邊咸¶
平中李繼遷叛河西以内客省使順州防禦使守靈¶
州繼遷連&KR0010;攻之城守堅不能下繼遷擊破清逺軍¶
而粮道絶救兵不至城乃䧟遂殁于賊贈鎭江軍節¶
度使累贈尚書令兼中書令追封呉國公方其殁也¶
詔録其子孫君以長子自四門&KR0135;教拜太子右賛善¶
大夫累官至少府監階朝奉大夫勲上柱國爵開國¶
侯以老分司西京許居于京師某年某月某日以疾¶
卒于家享年七十有六君為人質重寛易居父喪盡¶
哀宗族稱其孝得父金帛悉分諸弟不有其一錢其¶
<pb:KR4d0069_SBCK_029-13b>¶
爲吏廉清不擾歷監藥蜜庫店宅務泗(一作/明)州粮料¶
院&KR0043;州酒稅知明州奉化興元南鄭二縣同判吏部¶
南曹通判南京留守司知蓬絳解&KR0593;澤沂六州皆有¶
能政喜自晦黙如不能言予甞問其解之鹽池君解¶
析纎密自前世功利㳂革損益條布如在目前寶元¶
中甞上書論茶鹽利害多所施行其聽獄訟敏決數¶
得疑獄皆強吏所不能辨者及平居議法必以仁恕¶
為本君初名徳昌前娶康氏後娶趙氏封平原郡君¶
有賢行子男三人士倫士林大理寺丞士傑衛尉寺¶
丞女八人長適右侍禁張用之次適大理寺丞薛寅¶
<pb:KR4d0069_SBCK_029-14a>¶
集賢校理孫錫大理寺丞丁某殿中丞孫祖慶庫部¶
貟外郎張承懿集賢校理王益柔以某年某月某日¶
葬君于河南登封縣之某原其&KR0012;士傑來請銘以葬¶
銘曰¶
裴始絳人於唐顯聞偉歟文獻八世有孫守節蹈義¶
厥聲以振忍生而耻亦終以死死義之榮令名不巳¶
豈惟令名報徳之隆延延裴氏其頼無窮少府之賢¶
寛恭信厚保身承家多其禄壽壽豐于躬禄及其嗣¶
爰告後人俾知所自¶
居士集卷第二十九¶
<pb:KR4d0069_SBCK_029-14b>¶
　熈寧五年秋七月男發等編定¶
　　紹熈二年三月郡人孫謙益校正¶
劉君墓銘起爲(一作起/君為)¶
楊公墓銘舒州(一作/徐州)以其喪歸于河南(一無其/于二字)¶
歐陽公墓銘左廵使(三字上一/有充字)僞唐(一作南/唐下同)¶
