# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:08.938033
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0355-012歐阳文忠公文集外集-卷第十二.
<pb:KR4d0069_SBCK_012-1a>¶
外集卷第十二　歐陽文忠公集六十二¶
　　碑銘¶
　　　漳(一作/鄣)南縣君張氏墓誌銘¶
右諫議大夫集賢院學士楊公諱大雅之夫人曰漳¶
南縣君張氏父諱保衡官至太僕寺丞其先荆門大¶
族劉守光亂幽州曽祖敏徙其家濟南之歷城而益¶
盛夫人生二十有二&KR0010;歸楊氏十有五年生二男三¶
女景徳三年十月十四日終于&KR0061;州之&KR0351;其子洎濬¶
尚㓜能記其母及長聞其家與其外内宗姻之稱夫¶
人者曰夫人生于冨族而柔明孝謹楊氏嘗世家公¶
<pb:KR4d0069_SBCK_012-1b>¶
少&KR0012;貧始爲開封縣尉夫人入其門若素小家子事¶
其姑視日時早暮氣節之寒暑飲食起居之當進與¶
否者不少懈如此十五年如始歸凡楊氏之内宗與¶
其外姻賔客之至者如豐家退視其禇空如惟恐人¶
之知也教其子不略弛其色有問之則曰慈或失之¶
教不嚴不足以訓雖家人亦未嘗見其跋墜自開封¶
及其爲祕書丞而得封又見其夫爲太常博士知&KR0061;¶
州乃卒其後楊公登朝廷掌書命爲諫議大夫居榮¶
顯皆莫見也嗚呼可哀也巳天聖某年楊公薨景祐¶
二年某月日子洎舉而合葬之扵其葬也洎爲某官¶
<pb:KR4d0069_SBCK_012-2a>¶
濬爲某官女三人皆適人其㓜早亡二女皆有子娶¶
矣銘曰¶
嗚呼(一無/二字)生而淑没也何思夫安於此其從斯¶
　　　太子賔客分司西京謝公墓誌銘¶
惟景祐元年十月之晦太子賔客分司西京謝公薨¶
明年三月嗣子絳自京師舉其柩南歸用八月某&KR0123;¶
葬杭州冨陽縣某郷某原合以夫人晉陵郡君許氏¶
而從王父户部侍郎府君之墓次公世居冨春生十¶
一&KR0010;時已如成人嘗與客談論侍郎&KR0060;從聽之往往¶
能奪其客議十四&KR0010;詣州學學左氏春秋略授其&KR0003;¶
<pb:KR4d0069_SBCK_012-2b>¶
即爲諸生委曲講論如其師稍長居蘇州時天子平¶
劉&KR0071;元露布至守臣當上賀命吴中文士作表章更¶
數人皆不可意公私作於家客有持去者吴士見之¶
大驚遂有名於南方淳化三年以進士及第爲梓州¶
榷鹽院判官㑹兩川盗起攻劫州縣公乗賊未至盡¶
伐近郊林木内城中且曰除賊&KR0046;蔽以修閉守之具¶
有餘可給薪蒸爲乆圍之僃身與士卒守壍壁凡圍¶
百日不能破賊平知州事尚書左丞張雍轉運使馬¶
㐮狀言其能就除觀察判官賜以器幣明年知益州¶
華陽縣縣人苦兵劫皆逃失業朝廷下令許民能倍¶
<pb:KR4d0069_SBCK_012-3a>¶
租入官者皆得占其田旣而良田盡爲大豪所奪而¶
逃人歸者不復得公至則手判訟牒以謂恤亂撫人¶
不冝利倍租而使貧人失業盡奪之格其詔書不用¶
由華陽召改著作佐郎通判壽州筠州知興國軍三¶
遷至太常博士真宗方考責能吏一日自内出中外¶
賢吏有治&KR0250;者二十四人付中書以名召公由興國¶
召見于長春殿賜緋魚袋即日試於學士院明日邊¶
臣有急奏天子詔且親征是時大賊王長壽又劫曹¶
濮真宗面語宰相委公曹州遂改屯田員外郎以徃¶
至則&KR0350;凶人趙諫趙諤斬於京師(三字一/作于市)曹人以寜¶
<pb:KR4d0069_SBCK_012-3b>¶
自曹歸朝是&KR0010;大星見西南方占曰在蜀奉使廵檢¶
益利兩路蜀卒無事又議大鐵錢平其法至今行之¶
使還舉州縣吏三十餘人宰相疑其多公願署連坐¶
以取信朝延從之&KR0001;舉後皆爲能吏奉使舉人連坐¶
自公始旣而爲三司度支判官知泰州歙州再遷司¶
封員外郎坐三司舉吏奪官復爲度支通判河南府¶
侍中始平公自洛来朝薦之召試授兵部員外郎直¶
史館判三司理欠慿由司出爲兩浙轉運使賜金紫¶
遷禮部郎中判司農寺朝廷方議以知制誥將試忽¶
得疾踰旬不能興遂寢天禧五年以户部郎中兼侍¶
<pb:KR4d0069_SBCK_012-4a>¶
御史知雜事同判吏部流内銓真宗葬永定陵詔山¶
陵使道路所經拆民廬舍及城門以過車輿&KR0090;物公¶
上言先帝封祀行幸儀物全盛不聞所過壞民居今¶
少府治塗車明器侈大非禮且違遺詔務儉薄之意¶
請裁損之書奏不聴以疾求去職遷吏部郎中直昭¶
文館知越州還遷太常少卿判太府寺登聞檢院復¶
以疾求西京留司御史臺踰年就臺拜祕書監遂求¶
分司明道元年轉太子賔客公少以文行有名於時¶
自言吾於(一作/在)天下無一嫌怨待士君子必盡其心¶
雖人出其下亦未嘗敢懈怠家居有法度撫養孤㓜¶
<pb:KR4d0069_SBCK_012-4b>¶
極恩愛常時温和謙厚真長者及在官臨事見義喜¶
爲過於勇夫故所至必有能稱不幸中廢以疾不得¶
盡其所爲及居西京不關人事惟理醫藥與方術士¶
語終日不休&KR0010;時河南官屬詣門請見慘(凝)然肅㓗¶
有威儀不若老且病者享年七十有四以壽終嗚呼¶
可謂君子者巳公諱濤字濟之髙祖希圖仕至衛州¶
刺史曽祖延徽處州麗水縣主簿祖懿文杬州塩官¶
令父崇禮泰寜軍節度掌書記以公贈户部侍郎母¶
崔氏博陵郡太君弟四人炎最有文行知名於時見¶
國史子三人長曰絳次將作監主簿約次太廟齋郎¶
<pb:KR4d0069_SBCK_012-5a>¶
綺亦有文皆早亡謝氏自曽髙不顯由公始昌其家¶
而子絳又以文行&KR0071;之&KR0004;公之葬其先君也爲兵部¶
員外郎今公之葬絳亦世其官度支判官河南府通¶
判並踐世職判太府寺實父子相代書府之任昭文¶
史館集賢院祕閣父子同時爲之見于衣冠盛事録¶
謝氏其不衰又將大也歟銘曰¶
謝之逺世河南緱氏四代之祖因仕過江卒&KR0089;嘉興¶
始留南方曽祖在南佐麗水縣卒又&KR0089;焉世亦未顯¶
祖令鹽官始&KR0089;冨陽凡三徙遷遂家於(一作/于)杭世乆¶
當隆其昌自公冨陽之原三世有墓父大於祖子大¶
<pb:KR4d0069_SBCK_012-5b>¶
扵父後有賢嗣又有令孫公其安居有祀有承¶
　　　檢校司農少卿致仕張公墓誌銘¶
君諱九思鄆州陽谷縣人張氏世以明經仕宦君少¶
習春秋三傳太平興國五年以舉中髙第凡仕若干¶
年而致之又若干年而考終命&KR0004;任雅州軍事推官¶
轉大理評事光禄大理二寺丞太子中舍殿中丞國¶
子博士尚書虞部比部駕部三員外郎中凡居官一¶
十有三歷知黄蘄道三州旣老又加檢校司農少卿¶
扵其家年八十有五其終也實天聖某年某月某日¶
其&KR0089;也以明道二年某月某日其&KR0089;之地汝州㐮城¶
<pb:KR4d0069_SBCK_012-6a>¶
縣某村某山之下父諱清累贈某官母崔氏追封某¶
縣太君&KR0004;娶朱氏某縣君生子&KR0027;正&KR0027;文&KR0027;文先亡¶
女二人後娶王氏某縣君生子&KR0027;誠扵其&KR0089;也&KR0027;正¶
爲鄆州支使知鄂州崇陽縣&KR0027;誠襄城縣尉君爲人¶
沉朴謹儉官能其職爲政以慈仁厚下爲先人有&KR0242;¶
訟常兩諭之&KR0004;強不屈化必以禮義柔之卒相服從¶
願改自(疑)爲善故所至人愛思之其爲黄州也飛蝗¶
越州不下州人歌之以爲異凡居官&KR0001;得俸廪計身¶
衣食足而巳秩滿還家輒以&KR0001;餘分親族噫其賢厚¶
而敏亦經之効歟銘曰¶
<pb:KR4d0069_SBCK_012-6b>¶
張世鄆居舉明經朴儉勤孝家所承公壯而仕老康¶
寜八十其壽位則卿始終以全爲家榮去鄆而汝從¶
新塋後之世者考此銘¶
　　　河南府司録張君墓誌銘¶
　　　　山東道節度掌書記知伊陽縣事天水尹¶
　　　　洙撰¶
吾友張堯夫以今年七月癸酉葬其先君扵北邙山¶
旣葬二十有九日壬寅晨起感疾復就寢弗寤若醉¶
&KR0250;醫視其脉曰疾&KR0020;風甚盛脉冝洪今細蹷殆不可¶
爲晝未盡數刻啓手足扵官署翌日殮于正寢戊申¶
<pb:KR4d0069_SBCK_012-7a>¶
&KR0089;先君墓次實明道二年八月也堯夫内淳固外曠¶
簡不妄與人交&KR0004;爲河南府推官後爲司録予與之¶
遊幾五年出處多共之其飭身臨事予嘗愧堯夫堯¶
夫不予愧也嗚呼安能盡識吾友之善哉堯夫名汝¶
士年三十七歷官至大理寺丞先君諱某終虞部員¶
外郎母李氏隴西縣君娶崔氏生二男三女皆㓜渤¶
海歐陽脩爲之銘曰¶
噫嘻哉上者蒼蒼也冝夀而夭冝福而禍有尸者邪¶
其無也豐其躬者鮮其仁予之賢者嗇其位豈其不¶
可兼邪斯可怪也其有莫施其爲不伐充而不光遂¶
<pb:KR4d0069_SBCK_012-7b>¶
以昩滅後孰知也弔賔盈位哭皆有涕夫嗟於道婦¶
咄於竈夫能使人之若此也噫嘻哉君子吾不得見¶
而見善人善人今復不得而見也¶
　　　先君墓表(此乃瀧岡表&KR0004;稾其後刪潤頗多/題曰瀧岡阡表在居士集第二十)¶
(五/卷)¶
脩不幸生四&KR0010;而&KR0012;太夫人守節自誓居貧自力於¶
衣食以長以教俾至于成人而嘗告之曰汝父爲吏¶
㢘而好施以其俸禄事賔客常不使有餘曰無以是¶
爲我累故其亡也無一瓦之覆以庇其生然吾何恃¶
而能自守以至此耶吾於汝父知其一二而巳也此¶
<pb:KR4d0069_SBCK_012-8a>¶
吾之&KR0001;恃也吾之始歸也汝父免於母䘮方踰年&KR0010;¶
時&KR0021;祀則必泣涕曰祭而豐不如養之薄也間居而¶
御酒食盛饌則又涕泣曰昔不足而今有餘其何及¶
也吾始一二見之以爲新免於喪而適然耳既而其¶
後常然至於終身未嘗不然此吾知汝父之能養也¶
汝父爲吏嘗夜燭治官書屢廢而歎吾問之則曰此¶
死獄也我求其生不得也吾曰生可求乎曰求其生¶
而不得則死者與我皆無恨矧求而有得耶以其嘗¶
有得知其不求而死者恨也夫常求其生猶失之死¶
而況世常求其死也回顧乳者抱汝而立于旁指而¶
<pb:KR4d0069_SBCK_012-8b>¶
歎曰&KR0010;行在戍我將死不及見兒之立也後當以我¶
語吿之其平居教他子弟亦皆用此語吾耳熟焉故¶
能詳也其施於外事接於賔客或有矜飾吾不能知¶
其居于家無所事而其爲如此是其發扵中者也其¶
心誠厚扵仁者也此吾之知汝父之得疑有後也汝¶
其勉之夫士有用捨志之得施與否不在已而爲仁¶
與孝不取於人也脩泣而誌之不敢忘先君少&KR0012;力¶
學咸平三年進士及第爲通州判官泗綿二州推官¶
又爲泰州判官正身懐道不及其施享年五十有九¶
&KR0004;贈太子中允今贈某官太夫人姓鄭氏世爲江南¶
<pb:KR4d0069_SBCK_012-9a>¶
名族太夫人恭儉仁愛而有禮&KR0004;封縣太君累封樂¶
安安康彭城三郡太君自其子少賤時治其家以儉¶
約其後常不使過之曰吾兒多不合于世儉薄所以¶
安患難也脩&KR0004;貶夷陵太夫人言笑自若曰汝家故¶
貧賤也脩察其志乆而安故其後立于朝得不苟容¶
于時葢自先君之亡二十年脩始得禄而養又二十¶
有三年脩爲龍圗閣直學士尚書吏部郎中留守南¶
京太夫人以疾卒于官舍享年七十有二脩&KR0060;自念¶
爲人子而不能識其父幸而得聞吾母之言其忍廢¶
爲乃泣血而記之歐陽氏自爲吉州吉水人至予脩¶
<pb:KR4d0069_SBCK_012-9b>¶
十有五世矣沙溪吾世之家且&KR0089;也故又刻其所記¶
者表於其阡以吿其宗族及郷之人曰¶
而耕而田&KR0010;取百千而耘而學乆而不&KR0023;田何取之¶
囷倉峩峩學而取之簮笏盈家量功較&KR0053;所得孰多¶
先君之學&KR0023;不及時匪于其躬而利其後疾遲幾何¶
善無不報先君之貽子脩不肖矧有才子于何不有¶
矧我歐陽世家惟舊自始氏封烏程之亭在北有聞¶
或冀或青中顯彌長或吉或衡&KR0020;大必分枝葉婆娑¶
惟吉舊居子孫今多木乆而林有喬其秀矧我歐陽¶
扶踈並茂先君之徳吾母知隆子脩不肖以俟其宗¶
<pb:KR4d0069_SBCK_012-10a>¶
以勉同郷敢及他人¶
　　　母鄭夫人石槨銘¶
維皇祐五年癸巳六月庚午匠作石槨粤七月巳亥¶
既成銘曰於乎有宋歐陽脩母鄭夫人槨既宻既堅¶
惟億萬年其固其安¶
　　　胥氏夫人墓誌銘(公在憂制舉祔&KR0089;之/禮故命門人秉筆)¶
廬陵歐陽先生語其學者徐無黨曰脩年二十餘以¶
其&KR0001;爲文見胥公于漢陽公一見而竒之曰子當有¶
名于世因留置門下與之偕至亰師爲之稱譽於諸¶
公之間明年當天聖八年脩以廣文館生舉中甲科¶
<pb:KR4d0069_SBCK_012-10b>¶
文明年胥公遂妻以女公諱偃世爲潭州人官至工¶
部郎中翰林學士公以文章取髙第以清節爲時名¶
臣爲人沈厚周宻其居家雖燕必嚴不少懈毎端坐¶
堂上四顧終日如無人雖其嬰兒女子無一敢妄舉¶
足發聲其飲食衣服少長貴賤皆有常數胥氏女旣¶
賢又習安其&KR0001;見故去其父母而歸其夫不知其家¶
之貧去其姆傅而事其姑不知爲婦之勞後二年三¶
月胥氏女生子未逾月以疾卒享年十有七後五年¶
其所生子亦卒後二十年從其姑&KR0089;于&KR0123;州&KR0123;水縣¶
沙溪之山脩旣感胥公之知巳又哀其妻之不幸短¶
<pb:KR4d0069_SBCK_012-11a>¶
命顧二十年間存亡憂患無不可悲者欲書其事以¶
銘而哀不能文因命無黨序其意又代爲哀辭一篇¶
以弔胥氏因幷刻而藏于墓當胥氏之卒也先生時¶
爲西京留守推官實明道二年也其哀辭曰¶
清泠&KR0006;將絶之語言猶可記髣髴&KR0006;平生之音容不¶
可求謂不見爲纔㡬時&KR0006;忽二紀其行周豈無子&KR0006;¶
乆先于下土昔事姑&KR0006;今從于此丘同時之人&KR0006;藐¶
獨予留顧生餘幾&KR0006;一身而百憂惟其不忘&KR0006;下志¶
諸幽松風草露&KR0006;閟此千秋¶
　　　楊氏夫人墓誌銘(同前)¶
<pb:KR4d0069_SBCK_012-11b>¶
廬陵歐陽先生之&KR0071;室曰楊氏者故右諌議大夫集¶
賢院學士楊公之女也楊氏逺有世徳自漢至唐常¶
出顯人故其繫譜所傳次序自震至今不絶公諱大¶
雅以文學篤行居清顯號爲古君子先生嘗謂其學¶
者焦千之曰楊公已殁脩始娶其女雖不及識公然¶
嘗&KR0023;銘公之徳究見其終始其行于巳立于朝廷發¶
于文章者皆得考次及楊氏之歸又得見公之退施¶
于其家者皆可法也楊氏事其姑以孝而勤友其夫¶
以義而順接其内外宗族以禮而和方其歸也脩爲¶
鎮南軍掌書記館閣校勘家至貧見其夫讀書著文¶
<pb:KR4d0069_SBCK_012-12a>¶
章則曰此吾先君之所以樂而終身也見其夫食糲¶
而衣弊則曰此吾先君雖顯而不過是也間因其夫¶
之俸廪食其月而有餘則必市酒具肴果于堂上曰¶
吾姑老矣惟此不可不勉歸之十月以疾卒享年十¶
有八實景祐一年九月也後十有九年從其姑葬于¶
&KR0123;州吉水縣沙溪之山乃命千之序而銘其壙曰¶
其居忽&KR0006;而逝也遽其殁乆矣(一作/&KR0006;)而悲如新一言¶
以誌&KR0006;千萬&KR0010;之存¶
外集卷第十二¶
<pb:KR4d0069_SBCK_012-12b>¶
張氏墓銘其先(恕本作/張氏)荆門(荆作/薊)其家(一作/居)益(益/上)¶
(有族/字)嘗世家(嘗作當家/上有名字)節之(無之/字)跋墜(作跛/墮)及其(作/及)¶
(見其/夫)莫見(見作/及)¶
謝賔客魚袋(無袋/字)¶
張司録山東(山下有/南字)可兼(可作/得)¶
先君墓表皆無恨(一作皆/無有恨)通州判官(石本瀧岡阡/表作道州)&KR0010;¶
取百千(百一/作十)抱汝(文&KR0434;作/劒汝)¶
　吉綿本誤收天水尹府君及黄夫人墓誌銘乃尹¶
　師魯文在河南集第十五卷今刪去¶
<pb:KR4d0069_SBCK_012-13a>¶
#+PROPERTY: JUAN 12
#+PROPERTY: FILE SB04n0357-012歐阳文忠公文集奏議-卷第十二.
<pb:KR4d0069_SBCK_012-1a>¶
奏議卷第十二　歐陽文忠公集一百八¶
　　銓部¶
　　　論權貴子弟衝移選人劄子(至和元年六/月判流内銓)¶
臣勘㑹銓司近年選人倍多員闕常少待闕者多是¶
&KR0012;寒貧乏之人得替住京動經年歳遇有合入闕次¶
多&KR0013;權貴之家將子弟親戚陳乞便行衝改或已注¶
授者且(一無者字且/字一作却)令待闕或纔到任者即&KR0013;對移¶
只就權貴勾當家私不問&KR0012;寒便與不便兼臣所見¶
臣寮陳乞多非急切事故或云近便郷里或云看覷¶
墳塋僥倖希求妄託名目&KR0012;寒阻滯徒益怨嗟臣欲¶
<pb:KR4d0069_SBCK_012-1b>¶
乞今後臣寮湏有急切事故如委任邊&KR0009;不許般家¶
及致仕分司丁憂病患之&KR0011;方許陳乞子弟差遣其¶
(一有/餘字)雖無事故自將恩澤陳乞者許銓司勘㑹如巳¶
注人者更不改注已到任者更不衝移並令別其陳¶
乞仍不許連併陳乞兩任如&KR0098;臣所請乞下銓司遵¶
守施行今取進止(依奏并下三班/審官並依此)¶
　　翰&KR0080;¶
　　　論臣寮奏帶指使差遣劄子(至和元年九/月兼三班院)¶
臣等勘㑹本班見管使臣至八千餘員其入仕之源¶
旣巳冗濫及差遣之際又多有因縁附權貴者僥倖¶
<pb:KR4d0069_SBCK_012-2a>¶
多門致&KR0012;寒者怨嗟不巳伏見近年文武臣寮出外¶
任者多帶指使隨行不乆便奏乞監押廵檢差遣仍¶
多指定去處陳乞亦有元只是諸司職掌人奏帶隨¶
行後來改轉班行並不曽歷短使監當差遣便入監¶
押廵檢親民亦無合入逺近路分取便指射有職田¶
處朝廷以重違臣寮奏請更不勘㑹差遣資序路分¶
逺近合與不合入得便行差除相繼成例近日漸多¶
合行&KR0117;革臣今欲乞今後臣寮奏帶隨行指使之人¶
及三年巳上並只與理爲一任候歸班依例差遣外¶
更不得陳乞差遣所貴止絶僥倖今取進止¶
<pb:KR4d0069_SBCK_012-2b>¶
　　　論史館日暦狀(嘉祐四年/誤寘于此)¶
右臣伏以史者國家之典法也自君臣善惡功過與¶
其百事之廢置可以垂勸戒示後世者皆得直書而¶
不隱故自前世有國者莫不以史職爲重伏見國朝¶
之史以宰相監修學士修撰又以兩府之臣撰時政¶
記選三館之士當升擢者乃命修起居注如此不爲¶
不重矣然近年以來員具而職廢其所撰述簡略遺¶
漏百不存一至於事關大體者皆没而不書此實史¶
官之罪而臣之責也然其弊在於修撰之官惟據諸¶
司供報而不敢書所見聞故也今時政記雖是兩府¶
<pb:KR4d0069_SBCK_012-3a>¶
臣寮修纂然聖君言動有所宣諭臣下奏議事&KR0028;得¶
失者皆不紀(一作/記)録惟書除目辭見之&KR0011;至於起居注¶
亦然與諸司供報公文(一作/文字)無異修撰官只據此銓¶
次繫(一作/排)以月日(一作/日月)謂之日暦而已是以朝廷之¶
事史官雖欲書而不得書也自古人君皆不自閱史¶
今撰&KR0274;旣成必録本進呈則事有諱避史官雖欲書¶
而又不可得(一作/取書)也加以日暦時政記起居注例皆¶
承前積滯相因故纂録者常務追修累年前事而&KR0010;¶
月旣逺遺失莫存至於事在目今可以詳於見聞者¶
又以追修積滯不暇及之若不革其&KR0102;則前後相因¶
<pb:KR4d0069_SBCK_012-3b>¶
史官永無舉職之時使聖朝典法遂成(一有/於字)廢墜矣¶
(一無/此字)臣竊聞(一作/見)趙元昊自初僣叛至復稱臣始終¶
一宗事節皆不曽書亦聞修撰官甚欲紀&KR0274;以修纂¶
後時追求莫得故也其於他事又可知焉臣今欲乞¶
特詔修時政記起居注之臣並以徳音宣諭臣下奏¶
對之語書之其修撰官不得依前只據諸司供報編¶
次除目辭見並須考驗事實其除某官者以某功如¶
狄青等破儂智髙文彦&KR0054;等破王則之&KR0011;其貶某職¶
者坐某罪如昨来麟州守将及并州龐籍縁白草平¶
事近日孫&KR0198;所坐之&KR0011;事有文據及迹狀明白(一作/分明)¶
<pb:KR4d0069_SBCK_012-4a>¶
者皆備書之所以使聖朝賞罰之典可以勸善懲惡¶
昭示後世若大臣用情朝廷賞罰不當者亦得以書¶
爲警戒此國家置史之本意也至於其他大事並許¶
史院據所聞見書之如聞見未詳者直牒諸處㑹問¶
及臣寮公議異同朝廷裁置處分並書之已上事節¶
並令修撰官逐時旋據所得録爲草卷標題月分於¶
史院躬親入櫃封鎻候諸司供報齊足修爲日暦仍¶
乞毎至&KR0010;終命監修宰相親至史院&KR0039;檢修撰官紀¶
(一作/記)録事迹内有不勤其事&KR0549;(一作/㤢)官失職者奏行¶
責罰其時政記起居注日暦等除今日以前積滯者¶
<pb:KR4d0069_SBCK_012-4b>¶
不住追修外截自今後並令次月供報如稍遲滯許¶
修撰官自至中書樞宻院催請其諸司供報拖延及¶
史院有所㑹問諸處不畫時報應致妨修纂者其當¶
行手分並許史院牒開封府勾追嚴㫁其日暦時政¶
記起居注並乞更不進本所貴少修史職上存聖朝¶
典法此乃臣之職事不敢不言謹具狀奏聞伏候勑¶
㫖¶
　　　請駕不幸温成廟劄子(至和二年)¶
臣伏見今月八日聖㫖踈決禁囚特行減降及軍士¶
各有特支陛下聖慈本以興國寺奉安真宗皇帝御¶
<pb:KR4d0069_SBCK_012-5a>¶
容有此恩㫖而中外之議紛然不一皆云正月八日¶
是温成皇后周年故有此特支踈決又見聖駕朝謁¶
萬壽宫又云温成畫像在彼所以聖駕親臨蓋爲自¶
去年追冊温成皇后之後朝廷毎於典禮過極優崇¶
遂致議者動皆疑惑今又聞來日聖駕幸奉先寺酌¶
獻宣祖皇帝外議喧然又云温成皇后祠廟在彼伏¶
以陛下聖徳仁孝本爲祖宗神御以時酌獻不可使¶
中外議者言陛下意在追念後宫寵愛託名以謁祖¶
宗虧損聖徳其事不細臣欲乞明日幸奉先寺酌獻¶
畢更不臨幸温成祠廟以解中外之疑以止議者之¶
<pb:KR4d0069_SBCK_012-5b>¶
&KR0003;臣職忝侍從無所禆&KR0024;聞外人議論不敢不言不¶
惟臣有愛君之心合具陳述陛下舉動爲萬世法亦¶
不可不愼取進止¶
　　　論臺諫官言事未&KR0041;聽允書(至和二年)¶
月日具官臣歐陽某謹昧死再拜上書于體天法道¶
欽文聦武聖神孝徳皇帝闕下臣聞自古有天下者¶
莫不欲爲治君而常至於亂莫不欲爲明主而常至¶
於昬者其故何㢤患於好疑而自用也夫疑心動於¶
中則視聽惑於外視聽惑則忠邪不分而是非錯亂¶
是非錯亂則舉國之臣皆可疑盡疑其臣則必自用¶
<pb:KR4d0069_SBCK_012-6a>¶
其所見夫以疑惑錯亂之意而自用則多失(一有/多字)失¶
則其國之忠臣必以理而爭之爭之不切則人主之¶
意難回爭之切則激其君之怒心而堅其自用之意¶
然后君臣爭勝於是邪佞之臣得以因&KR0169;而入希㫖¶
順意以是爲非以非爲是惟人主之所欲者從而助¶
之夫爲人主者方與其臣爭勝而得順意之人樂其¶
助已而忘其邪佞也乃與之并力以拒忠臣夫爲人¶
主者拒忠臣而信邪佞天下無不亂人主無不昬也¶
自古人主之用心非惡忠臣而喜邪佞也非惡治而¶
好亂也非惡明而欲昬也以其好疑自用而與下爭¶
<pb:KR4d0069_SBCK_012-6b>¶
勝也使爲人主者豁然去其疑心而回其自用之意¶
則邪佞逺而忠言入忠言入則聦明不惑而萬事得¶
其冝使天下尊爲明主萬世仰爲治君豈不臣主俱¶
榮而樂㢤與其區區自執而與臣下爭勝用心益勞¶
而事益惑者相去逺矣臣聞書載仲虺稱湯之徳曰¶
改過不恡又戒湯曰自用則小成湯古之聖人也不¶
能無過而能改過此其所以爲聖也以湯之聦明其¶
所爲不至於繆戾矣然仲虺猶戒其自用則自古人¶
主惟能改過而不敢自用然後得爲治君明主也臣¶
伏見宰臣陳執中自執政以來不叶人望累有過惡¶
<pb:KR4d0069_SBCK_012-7a>¶
招致人言而執中遷延尚玷宰府陛下憂勤恭儉仁¶
愛寛慈堯舜之用心也推陛下之用心天下冝至於¶
治者乆矣而紀綱日壞政令日乖國日益貧民日益¶
困流民滿野濫官滿朝其亦何爲而致此(一作/皆)由陛¶
下用相不得其人也近年宰相多以過失因言者罷¶
去陛下不悟宰相非其人反疑言事者好逐宰相疑¶
心一生視聽旣惑遂成自用之意以謂宰相當由人¶
主自去不可因言者而罷之故宰相雖有大惡顯過¶
而屈意以容之彼雖惶恐自欲求去而屈意以留之¶
雖天災水旱饑民流離死亡道路皆不暇顧而屈意¶
<pb:KR4d0069_SBCK_012-7b>¶
以用之其故非他直欲沮言事者爾言事者何&KR0018;於¶
陛下哉使陛下上不顧天災下不恤人言以天下之¶
事委一不學無識謟邪狠愎之執中而甘心焉言事¶
有本欲益於陛下而反損聖徳者多矣然而言事者¶
之用心本不圖至於此也由陛下好疑自用而自損¶
也今陛下用執中之意益堅言事者攻之愈切陛下¶
方思有以取勝於言事者而邪佞之臣得以因&KR0169;而¶
入必有希合陛下之意者將曰執中宰相不可以小¶
事逐不可使小臣動揺甚者則誣言事者欲逐執中¶
而引用他人陛下方患言事者上忤聖聦樂聞斯言¶
<pb:KR4d0069_SBCK_012-8a>¶
之順意不復察其邪佞而信之所以拒言事者益峻¶
用執中益堅夫以萬乗之尊與三數言事小臣角必¶
勝之力萬一聖意必不可回則言事者亦當知難而¶
止矣然天下之人與後世之議者謂陛下拒忠言庇¶
愚相以陛下爲何如主也前日御史論梁適罪惡陛¶
下赫怒空臺而逐之而今日御史又復敢論宰相不¶
避雷霆之威不畏權臣之禍此乃至忠之臣也能忘¶
其身而愛陛下者也陛下嫉之惡之拒之絶之執中¶
爲相使天下水旱流亡公私困竭而又不學無識憎¶
愛挾情除改差繆取&KR0015;中外家私穢惡流聞道路阿¶
<pb:KR4d0069_SBCK_012-8b>¶
意順㫖專事逢君此乃謟上傲下愎戾之臣也陛下¶
愛之重之不忍去之陛下睿智聦明羣臣善惡無不¶
照見不應倒置如此直由言事者太切而激成陛下¶
之疑惑爾執中不知廉耻復出視事此不足論陛下¶
豈忍因執中上累聖徳而使忠臣直士卷舌於明時¶
也臣願陛下廓然回心釋去疑慮察言事者之忠知¶
執中之過惡悟用人之非法成湯改過之聖遵仲虺¶
自用之戒盡以御史前後章䟽出付外廷議正執中¶
之過惡罷其政事别用賢材以康時務以拯斯民以¶
全聖徳則天下幸甚臣以身叨恩遇職在論思意切¶
<pb:KR4d0069_SBCK_012-9a>¶
言狂罪當萬死臣昧死再拜¶
　　　論修河第一狀(同前)¶
右臣竊見朝廷近因臣寮建議欲塞商胡開横壠回¶
大河於故道已下三司候今秋興役見令京東計度¶
物料次臣伏以國家興大役動大衆必先順天時量¶
人力謀於其始而審然後必行計其所利者多乃能¶
無悔伏見比年以來興役勤(一作/動)衆勞民費財不精¶
謀慮於厥&KR0004;輕信利害之偏&KR0003;舉事之始(一作/&KR0004;)旣已¶
蒼惶羣議一揺尋復悔罷臣不敢逺引他事上煩聖¶
聦只如徃年河決商胡是時執政之臣不愼計慮遽¶
<pb:KR4d0069_SBCK_012-9b>¶
謀修塞科配一千八百萬梢芟搔動六路一百有餘¶
州(一有/軍字)官吏催驅急若星火民庻愁苦盈於道塗或¶
物己輸官或人方在路未及興役遽已罷修虚費民¶
財爲國歛怨舉事輕脫爲害若斯雖旣徃之失難追¶
而可鑒之蹤未逺今者又聞復有修河之役聚三十¶
萬人之衆開一千餘里之長河計其所用物力數倍¶
徃年當此天災歳旱之時民困國貧之際不量人力¶
不順天時臣知其有大不可者五蓋自去秋以及今¶
春半天下苦旱而京東&KR0057;甚河北次之國家常務安¶
静振䘏之猶恐饑民起而爲盗何況於此兩路聚大¶
<pb:KR4d0069_SBCK_012-10a>¶
衆興大役此其必不可者一也河北自恩州用兵之¶
後繼以㐫年人户流亡十失八九數年以來人稍(一/作)¶
(稍/梢)歸復然死亡之餘所存無(一作/者)㡬瘡痍未歛物力¶
未完(一作/充)今又遭此旱歳京東自去冬無雨雪麥不¶
生苗巳及莫春粟未布種不惟目下乏食兼亦向去¶
無望而欲於此兩路興三十萬人之役若别路差夫¶
則逺處難爲赴役就河便近則此兩路力所不任此¶
其必不可者二也臣伏見徃年河決滑州曽議修塞¶
當時公私事力未如今日貧虚然猶&KR0053;聚物料誘率¶
民財數年之間方能興役況今國用方乏民力方疲¶
<pb:KR4d0069_SBCK_012-10b>¶
且合商胡塞大決之洪流此自是一大役也鑿横壠¶
開乆廢之故道此又一大役也自横壠至海一千餘¶
里埽岸乆巳廢壞頓湏修緝此又一大役也徃年公¶
私有力之時興一大役尚湏數年今併三大役倉卒¶
興爲(一無/爲字)於災旱(一作於/旱歳)貧虚之際此其必不可者¶
三也就令商胡可塞故道可回猶冝重(一作/審)察天時¶
人力之難爲何況商胡未必可塞故道未必可回者¶
㢤臣聞鯀障(一作/湮)洪水九年無功禹得洪範五行之¶
書知水趨(一作/潤)下之性乃因水之流䟽決就下而水¶
患乃息然則以大禹之神功不能障塞其流但能因¶
<pb:KR4d0069_SBCK_012-11a>¶
而䟽决爾今欲逆水之性障而塞之奪洪河之正流¶
斡以人力而回注此大禹之&KR0001;不能此其必不可者¶
四也横隴湮塞巳二十年啇胡决流(一作/流决)又亦數歲¶
故道已塞(一作/平)而難鑿安流巳乆而難回昨聞朝廷¶
曽遣故樞宻直學士張奎計度功料極大近者再行¶
檢計减得功料全少功料少則&KR0001;開淺狹淺狹則水¶
&KR0020;難回此其必不可者五也臣伏見國家累歳災譴¶
甚多其於京東變異尢大地貴安静動而有聲巨嵎¶
山摧海水揺蕩如此不止僅乎十年天地警戒必不虚¶
發臣謂變異&KR0001;起之方尤宜加意防懼今乃欲於㐫¶
<pb:KR4d0069_SBCK_012-11b>¶
旱之年聚三十萬之大衆於變異最大之方臣恐地¶
動山揺災禍自此而始(一作自兹/而&KR0036;也)方今京東赤地千¶
里饑饉之民正苦天災又聞河役將動往往伐桑拆¶
(一作/毀)屋無復生計流亡盗賊之患不可不虞欲望聖慈¶
特降徳音速罷其事當此㐫(一作/荒)歳務安人心徐詔¶
有司審詳利害縦令河道可復乞候(一作/俟)豐年餘力¶
漸次興爲臣實庸愚本無逺見得於外論不敢不言¶
謹具狀奏聞¶
　　　論雕印文字劄子(至和二年)¶
臣伏見朝廷累有指揮禁止雕印文字非不嚴切而¶
<pb:KR4d0069_SBCK_012-12a>¶
道日雕板尤多蓋爲不曽條約書鋪販賣之人臣竊¶
見京城近有雕印文集二十卷名爲宋文者多是當¶
今論議時政之言其首篇是冨弼往年譲官表其間¶
陳北虜事冝甚多詳其語言不可流布而雕印之人¶
不知事體竊恐流布漸廣傳入虜中大於朝廷不便¶
及更有其餘文字非後學&KR0001;湏或不足爲人師法者¶
並在編集有誤學徒臣今欲乞明降指揮下開封府¶
訪求板本焚毀及止絶書鋪今後如有不經官司詳¶
定妄行雕印文集並不得貨賣許書鋪及諸色人陳¶
告支與賞錢貳伯貫文以犯事人家財充其雕板及¶
<pb:KR4d0069_SBCK_012-12b>¶
貨賣之人並行嚴斷&KR0001;貴可以止絶者今取進止¶
奏議卷第十二¶
論臺諌官言事書是非錯亂則舉國之臣皆可疑(是/字)¶
(上脫去忠邪/不分而五字)盡疑(盡字上一/有既字)與下爭勝(與字下一/有臣字)沮¶
言事者(沮一/作挋)¶
論修河第一狀乃能(一作/可)巳及(一作/將踰)逺處(一作/逺)就河¶
便近(一作一/出諸近)収聚(一作/儲積)因而䟽决(因字下一/有&KR0020;字)¶
論史館日暦狀亦得以書(一作亦/得書以)¶
<pb:KR4d0069_SBCK_012-13a>¶
#+PROPERTY: JUAN 12
#+PROPERTY: FILE SB04n0358-012歐阳文忠公文集居士集-卷第十二.
<pb:KR4d0069_SBCK_012-1a>¶
居士集卷第十二　歐陽文忠公集十¶
　　律詩五十六首¶
　　　送(一作/&KR0009;)謝中舍二首¶
滁南(一作/陽)幽谷抱山斜我鑿清泉子種花故事巳傳¶
遺(一作留/傳父)老&KR0003;世人今(一作/分)作&KR0030;圖誇金閨引籍子¶
方壯白髪盈簪我可嗟試問弦歌爲縣政(一作/意)何如¶
罇爼樂無涯¶
喜聞嘉譽藹淮壖又看呉(一作/送征)帆解&KR0030;船隴畒遺民¶
談舊政江山餘思入新篇人生白首(一作憂/傷白髪)吾今爾¶
仕路(一作/宦)青雲子勉旃舉棹南風吹酒醒離觴莫惜¶
<pb:KR4d0069_SBCK_012-1b>¶
少(一作/更)留連¶
　　　酬張器判官泛溪¶
園林&KR0004;夏有清香人意乗閑味愈長日暖魚跳波面¶
靜風輕鳥語樹隂涼野亭飛蓋臨芳草曲渚廻舟帶¶
夕陽所得平時爲郡樂况多嘉客共衘觴¶
　　　西園石榴盛開¶
荒臺野徑共躋攀正見榴花出短垣緑葉晚鸎啼處¶
密紅房&KR0004;日照時繁最憐夏景鋪珍簟尤愛晴香入¶
睡軒乗興便當携酒去不須旌&KR0016;擁車轅¶
　　　西湖戲作示同遊者(一作&KR0004;/泛西湖)¶
<pb:KR4d0069_SBCK_012-2a>¶
菡萏香清(一作緑/芰紅蓮)&KR0030;舸浮使君寧(一作/不)復憶&KR0045;州都¶
將二十四橋月換得西湖十頃秋¶
　　　夢中作¶
夜涼吹笛千山月路暗迷人百種花棊罷不知人換¶
世酒䦨無奈客思家¶
　　　秀才歐世英惠然見訪於其還也聊以贈之¶
相逢十年舊暫喜一罇同昔日青衫令今爲白髪翁¶
俟時君子守(一作/處)求士有司公況子之才羙焉能乆¶
困窮¶
　　　送楊君之任永康¶
<pb:KR4d0069_SBCK_012-2b>¶
劒峯雲棧未嘗行圖&KR0030;曽看巳可驚險若登天懸鳥¶
道下臨無地㵼江聲折&KR0398;莫以微官恥爲政須通異¶
俗情況子多才兼美行薦章期即逹承明¶
　　　紀德陳情上致政太傅杜相公二首(一云與/丞相太)¶
(傅杜公唱和一十/二首自此而下)¶
儉節清名世絶倫坐令風俗可還淳貌先年老因憂¶
國事與心違始乞身四海儀刑瞻舊德一罇談&KR0015;作¶
閑人鈴齋幸得親師席東向時容問治民¶
事國一心勤以(一作/且)瘁還家五福壽而康風波已出¶
憑忠信松栢難凋耐雪霜昔日青衫遇知己今來白¶
<pb:KR4d0069_SBCK_012-3a>¶
首再升堂里門毎入從千&KR0016;賔主俱榮道路光¶
　　　太傅杜相公索聚星堂詩謹成(一本云太傅/相公寵答佳)¶
(篇仍索拙詩副本謹/吟成四韻以叙鄙懷)¶
楚肆固知難衒玉丘門安敢輙論詩藏之十襲眞無¶
用報以&KR0031;金豈所(一作/自)冝已恨語言多猥冗況因盃¶
杓(一作/酌)正淋漓願投几格資咍噱欲展須於欲睡時¶
　　　和太傅杜相公寵示之作(一本屢賜嘉篇襃/借謹依元韻聊述)¶
(媿佩/之意)¶
平生&KR0012;拙荷公知敢向公前自衒詩憂患飄流誠已¶
甚文辭衰落固其冝非髙僅比巴音下少味還同魯¶
<pb:KR4d0069_SBCK_012-3b>¶
　酒漓兩辱嘉篇永爲寳豈惟榮耀詫當時¶
　　　　太傅杜相公有答兖州待制之句其卒章云¶
　　　　獨無風雅可流傳因輙成(一本作因/成四韻)¶
　南都已見成新集東魯休嗟未作詩霖雨曽爲天下¶
　福甘棠何止郡人思元劉事業時無取姚宋篇章世¶
　不知二美惟公所兼有後生何者欲攀追¶
　　　　依韻答杜相公寵示之作(一本云伏&KR0170;寵示/佳篇以不赴東園)¶
(之㑹某亦經春多病誠有可嗟謹依元韻輙/紓鄙素一本於經春多病下文有略無少暇)¶
(四/字)¶
　醉翁豐樂一閑身憔悴今來汴水濵毎聽鳥聲知改¶
<pb:KR4d0069_SBCK_012-4a>¶
節因吹柳絮惜殘春(盖經春罕/見花也)平生未省降詩敵(近/數)¶
(和難韻甚/覺牽彊)到處何嘗訴酒廵壯志銷磨都已盡看花¶
飜作飲茶人¶
　　　依韻和杜相公喜雨之什¶
歳時豐儉若循環天幸非由(一作/因)拙政然一雨雖知¶
爲美澤三登猶未(一作/未足)&KR0024;凶年(京東累/歳不熟)桑隂蔽日交¶
垂路麥穗含風秀滿田千里郊原想如&KR0030;正冝携酒¶
望晴川¶
　　　謝太傅杜相公寵示嘉篇¶
凛凛節竒霜澗栢昭昭心瑩玉壷冰正身尚可清風¶
<pb:KR4d0069_SBCK_012-4b>¶
俗當暑何須厭鬱蒸麈柄屢揮容(一作/曽)請益龍門雖¶
峻忝先登立朝行已師資乆寧止篇章此服膺¶
　　　答杜相公寵示去思堂詩¶
當年丞相倦洪鈞弭節&KR0004;來潁水濆惟以琴罇樂嘉¶
客能將冨貴比浮雲西溪水色春長緑北渚花光暖¶
(一作/老)自薫(去思堂在北渚之北臨/西溪溪晏公所開也)得載公詩播人口¶
去思從此四夷聞¶
　　　答太傅相公見贈長韻¶
蹤跡本羈單登門二十年平生任愚拙自進恥因縁¶
憂患經多矣疲駑尚勉旃凋零鸎谷友(脩與尹師魯/蘇子美同出)¶
<pb:KR4d0069_SBCK_012-5a>¶
(門/下)憔悴鴈池邊忽忽良時失區區俗慮闐公齋毎偷¶
暇師席屢攻堅善誨常(一本/作當)無倦餘談亦可編(毎接/公論)¶
(議皆立朝行已之節至於談&KR0015;之間亦/多記朝廷故事皆可紀録以貽後生)仰髙雖莫及¶
希驥豈非賢報國如乖願歸耕寧買田期無辱知已¶
肯逐利名遷¶
　　　借觀五老詩次韻爲謝(一本注云即丞相杜/公太子賔客王渙光)¶
(禄卿畢世長兵部郎/中朱貫尚書郎馮平)¶
脫遺軒冕就安閑&KR0015;傲丘園縱倒冠白髪憂民雖種¶
種丹心許國尚桓桓鴻㝠得路髙難慕松老無風韻¶
自寒聞&KR0003;優游多唱和新篇何惜盡(一作/爲)傳(一作/&KR0030;圖)看¶
<pb:KR4d0069_SBCK_012-5b>¶
　　　答杜相公惠詩(一本云近以藥苗茶具爲獻/伏蒙報以嘉篇云云謹於别)¶
(韻課成/一首)¶
藥苗本是山(一作/仙)家味茶具偏於野客冝敢以微誠¶
將薄物少資清興入新詩言無俗韻精而勁筆有神¶
鋒老更竒二寳&KR0053;藏傳百(一作/在)世豈惟榮耀詫當時¶
　　　去思堂手植&KR0031;柳今巳成隂因而有感¶
曲欄髙柳拂層&KR0585;却憶&KR0004;栽映碧潭人昔共遊今孰¶
在樹猶如此我何堪壯心無復身從老世事都銷酒¶
半酣後日更來知有㡬攀條莫惜駐征驂¶
　　　和陸子履再遊城西李園¶
<pb:KR4d0069_SBCK_012-6a>¶
京師花木&KR0011;多竒常恨春歸人不歸車馬喧喧走塵¶
土園林處處鎻芳菲殘紅巳落香猶在羇客多傷涕¶
自揮我亦悠然無事者約君聮&KR0016;訪郊圻¶
　　　内直對月&KR0009;子華舍人持國廷評(一作呈/原父)¶
禁署(一作/省)沉沉玉漏傳月華雲表溢金盤纎埃不隔¶
光&KR0004;滿萬物無聲夜向䦨蓮燭燒殘愁夢斷蕙爐薫¶
歇覺衣單水精宫鎻黄金闕故比人間分外寒¶
　　　答子華舍人退朝小飲官舍(一作和子華/朝/退寒甚陪諸公飲)¶
玉階朝罷卷晨班官舍相留一&KR0015;間與世漸踈嗟巳¶
老(一作縁/老態)得朋爲樂偶偷閑紅牋搦管吟紅藥緑酒¶
<pb:KR4d0069_SBCK_012-6b>¶
盈罇舞緑鬟自是風情年少事多慙白髪與蒼顔¶
　　　内直晨出便赴奉&KR0268;齋宫(一作/&KR0043;)馬上口占(一/本)¶
(云呈子/華子履)¶
凌晨更直九門開驅馬悠悠望禁街霜後樓臺明曉¶
日天寒煙霧著宫櫰山林未去猶貪寵罇酒何時共¶
放懷巳覺蕭條悲晚歳更憐衰病怯清齋¶
　　　景靈朝謁從駕還宫¶
琳館清晨藹瑞氛玉旒朝罷奏韶鈞緑槐夾路飛黃¶
蓋翠輦鳴鞘向(一作/入)紫宸金闕日髙猶泫露綵旗風¶
細不驚塵自慙白首追時彦行近儲胥忝侍臣¶
<pb:KR4d0069_SBCK_012-7a>¶
　　　憶滁州幽谷¶
滁南(一作/豐山)幽谷抱千峯髙下山花遠近紅當日辛勤¶
皆手植而今開落任春風主人不覺悲華髪野老猶¶
能&KR0003;醉翁誰與援琴親寫取夜泉聲在翠微中¶
　　　和韓學士襄州聞喜亭置酒(一作和欽聖/學/士聞喜置酒即事)¶
嶻嶭髙城漢水邊登臨誰與共躋攀清川萬古流不¶
盡白鳥&KR0031;飛意自閑可&KR0015;沉碑憂岸谷誰能把酒對¶
江山少年我亦曽遊目風物今思一夢還¶
　　　&KR0009;題梅龍圖滑州溪園(一作/西溪)¶
聞&KR0003;溪園景漸佳遥知清興已無涯飲䦨歸&KR0016;多(一/作)¶
<pb:KR4d0069_SBCK_012-7b>¶
(去)乗月雪後尋春自探花百囀黄鸝消永日&KR0031;飛白¶
鳥避鳴笳平生喜接君酬(一作嗟予/每許陪髙)唱不得罇前詠¶
落霞¶
　　　奉使道中五言長韻¶
初旭(一作/日)瑞霞烘都門祖帳供親持使者節曉出大¶
明宫城闕青煙起樓臺白霧中繡韀(一作/鞍)驕躍躍貂¶
袖紫蒙蒙朔野驚飊慘邊城&KR0030;角雄過橋分一水回¶
首羡南鴻地里山川隔天文日月同兒童能走馬婦¶
女亦&KR0398;弓度險行愁失盤髙路欲窮(一作斗絶誇天/險髙盤畏路窮)¶
山深聞喚鹿林黒自生(一作/成)風松壑寒逾響冰溪(一/作)¶
<pb:KR4d0069_SBCK_012-8a>¶
(溪/流)咽復通望平愁驛逈野曠覺天穹駿足來山北輕¶
禽出海東合圍飛走盡移帳水泉空講信鄰方睦尊¶
賢禮亦隆斫(一作/研)冰燒酒赤凍(一作/斫)膾縷霜紅白草¶
經春在黃沙盡日濛新年風漸變歸路雪初融祗事¶
須彊力嗟予乃病翁深慙漢蘇武歸國不論功¶
　　　奉使契丹初至雄州(一作/過塞)¶
古關衰柳聚寒鵶駐馬城頭日欲斜(一作駐馬關/頭見落霞)猶¶
去西樓二千里行人到此莫思家¶
　　　奉使契丹回出上京馬上作¶
紫貂裘暖朔風驚潢水冰光射日明&KR0015;語同來向公¶
<pb:KR4d0069_SBCK_012-8b>¶
子馬頭今日向南行¶
　　　送渭州王龍圖¶
漢軍(一作/兵)十萬控山河玉帳優游暇日多夷狄從來¶
懷信義廟堂今不用干戈吟餘&KR0030;角吹殘月醉裏紅¶
燈炫綺羅此樂直須年少壯嗟余心志已蹉跎¶
　　　李留後家聞箏坐上作(余少時甞聞一鈞容/老樂工箏聲與時人)¶
(所彈絶異云是前朝教坊舊聲/其後不復聞至此始復一聞也)¶
不聽哀箏二十年忽逢纎指弄鳴絃緜蠻巧囀花間¶
舌嗚咽交流冰下泉常謂此聲今已絶問渠從小自¶
誰傳樽前&KR0015;我聞彈罷白髪蕭然涕泫然¶
<pb:KR4d0069_SBCK_012-9a>¶
　　　送鄆州李留後¶
北州遺頌藹嘉聲東土還聞政有成組甲光寒圍夜¶
帳綵旗風暖看春耕金&KR0107;墜&KR0066;分行立玉麈髙談四¶
坐傾冨貴常情誰不羡愛君風韻有餘清¶
　　　子華學士儤直未滿遽出館伴病夫遂當輪¶
　　　&KR0043;輙成拙句奉呈¶
萬釘寶帶爛&KR0398;鐶賜(一作/錫)宴新陪一&KR0015;歡金馬並遊¶
年最少玉堂&KR0004;直夜猶寒自嗟零(一作/流)落凋顔&KR0066;晚¶
得飛翔接羽翰今日遽聞催遞&KR0043;不容多病養衰殘¶
　　　禮部貢院閱進士就試(自此而下二十首皆/禮部貢院唱和一本)¶
<pb:KR4d0069_SBCK_012-9b>¶
(云凡二十二首/盖二首見外集)¶
紫案焚香暖吹輕廣庭清曉席羣英無譁戰士衘枚¶
勇下筆春蠶食葉聲郷里獻賢光德行朝廷列爵待¶
公卿自慙衰病心神耗頼有羣公鑒裁(一作擇/又作識)精¶
　　　和梅聖俞元夕登東樓¶
遊豫㤙同萬國懽新年佳節候&KR0004;還華燈爍爍春風¶
裏黄傘亭亭瑞霧間可愛清光澄夜色遥知喜氣動¶
天顔自憐曽預(一作/與)稱觴列獨&KR0043;冰㕔夢帝關¶
　　　再和¶
禁城車馬夜喧喧閑繞危欄(一作/樓)去復還遥望觚稜¶
<pb:KR4d0069_SBCK_012-10a>¶
煙靄外似聞天樂夢魂間豈無罇酒當佳節況有朋¶
歡慰病顔待得歸時花在否春禽&KR0585;際巳關關¶
　　　又和¶
憑髙寓目偶乘閑&KR1404;服遊人見徃還明月正臨&KR0031;闕¶
上行歌遥聽九衢間黃金絡(一作/束)馬追朱幰紅燭籠¶
紗照玉顔與世漸(一作/已)踈嗟老矣佳辰樂事豈相¶
關¶
　　　憶鶴呈公儀(一作和公/儀憶鶴)¶
一&KR0015;相驩(一作/從)樂得朋誦君&KR0031;鶴句尤清髙懷自喜¶
凌雲格俗耳誰思警露聲所好與時雖異趣累心於¶
<pb:KR4d0069_SBCK_012-10b>¶
物豈非情歸休約我携琴去共看婆娑舞月明¶
　　　答王禹玉見贈(一作和禹/玉書事)¶
昔時叨入武成宫曽看揮毫氣吐虹夢寐閑思十年¶
舊(一作/事)&KR0015;談今此一罇同喜君新賜黄金帶顧我冝¶
爲白髪翁自古薦賢爲報國幸依精識士稱公¶
　　　答王内翰范舍人(一本云叙懷/謝景仁禹玉)¶
相從一&KR0015;歡無厭屢&KR0023;新篇喜可涯自昔居前誚穅¶
秕幸容相&KR0029;媿蒹葭白麻詔令追三代(一本注禹玉/年前方入翰)¶
(林)青史文章自一家(一本注景仁脩/撰又同書局)我亦諫垣新忝¶
命君㤙未報髪先華(禹玉新除學士/景仁新兼修撰)¶
<pb:KR4d0069_SBCK_012-11a>¶
　　　戲答聖俞持燭之句¶
辱君贈我言雖厚聽我酬君意不同病眼自憎紅蠟¶
燭何人肯伴白鬚翁花時浪過如春夢酒敵先甘伏¶
下風惟有吟哦殊不倦始知文字樂無窮¶
　　　小桃(一作和公/儀正月桃)¶
雪裏花開人未知摘來相顧共驚疑便當索酒花前¶
醉&KR0004;見今年第一枝¶
　　　戲書¶
支離多病歎衰顔頼得(一作/有)羣居一&KR0015;歡人老思家¶
甚年少身閑泥酒過春寒來時御柳(一作/水)天街凍歸¶
<pb:KR4d0069_SBCK_012-11b>¶
去梨花禁籞殘縱使開門佳節晚未妨&KR0031;鶴舞霜翰¶
(一作朝鎻漢臺空悵/望欲將春恨託飛翰)¶
　　　春雪(一本上有/和聖俞字)¶
逗曉(一作/户)風聲惡褰簾雪&KR0020;斜應憐未歸客故勒欲¶
開花病思寒添睡春愁夢在家誰能慰寂寞惟有酒¶
如霞¶
　　　和梅公儀甞茶¶
溪山擊鼓助雷驚逗曉靈芽發翠莖摘處兩旗香可¶
愛貢來&KR0031;鳯品尤精寒侵病骨惟思睡花落春愁未¶
解酲喜共紫甌吟且酌羡君蕭洒有餘清¶
<pb:KR4d0069_SBCK_012-12a>¶
　　　　和較藝書事(一作奉答禹/玉再示之作)¶
　相隨懷詔下天閽一鎻南宫隔㡬旬玉麈清談消永¶
　日金罇美酒惜餘春杯盤&KR0307;粥春風冷池館榆錢夜¶
　雨新猶是人間好時節歸休過我莫辭頻¶
　　　　和(一作/戲答)公儀贈白(一本無/白字)鷴¶
　梅公憐我髭如雪贈以&KR0031;禽(一作/鷴)意有云但見尋常¶
　思白兎便疑不解醉紅裙吟齋雖喜留閑客野性寧¶
　忘在嶺雲我有銅臺方尺瓦慙非玉案欲酬君¶
　　　　再和(用其韻一作依韻/再答公儀白鷴)¶
　佳翫能令百事忘豈惟閑伴倒餘缸珍竒來自海千¶
<pb:KR4d0069_SBCK_012-12b>¶
里皎㓗明如璧一&KR0031;日暖朝籠青石砌春寒夜&KR0043;碧¶
紗䆫蠻煙瘴霧雖生處何必區區憶陋&KR0022;¶
　　　和聖俞春雨¶
&KR0585;瓦蕭蕭雨&KR0020;踈寂寥官舍與君俱身遭鎻閉如鸚¶
鵡病識隂晴似鵓鴣年少自愁花爛熳春寒偏著老¶
肌膚莫嫌來徃傳詩句不爾須當泥酒壷¶
　　　出省有日書事¶
凌晨小雨壓塵輕閑憶登髙望禁城樹色連雲春泱¶
漭風光著草日晴明看榆吐莢驚將落見鵲移巢忽¶
已成誰向兒童報歸日爲翁寒食少(一作/且)留&KR0307;¶
<pb:KR4d0069_SBCK_012-13a>¶
　　　和(一本有/禹玉字)較藝將畢¶
槐柳來時緑未匀開門節物一畨新踏青寒食追遊¶
&KR0016;賜火清明忝侍臣拂面蜘蛛占喜事入簾蝴蝶報¶
家人(在李/賀詩)莫瞋年少思歸切白髪衰翁尚惜春¶
　　　喜定號和禹玉内翰(用其韻一作和/禹玉喜定號)¶
衡鑒慙叨選英豪此所鍾古今參雅鄭善惡雜皐共¶
揮翰飄飄思懷竒落落胷披文驚可畏奏下始開封¶
但喜真才得寧(一作/何)虞橫議攻欲知儒學盛首善本¶
三廱¶
　　　和出省(國朝之制禮部考定卷子奏上字號/差臺官一人折封出牓一作和公儀)¶
<pb:KR4d0069_SBCK_012-13b>¶
(上馬/有作)¶
僮奴(一作/奴僮)襆&KR0013;莫相催待報霜臺御史來晴陌便當¶
聮&KR0016;去春風任放百花開文章紙貴爭(一作/看)馳譽朝¶
野人言慶得才共向丹墀侍(一作/待)臨選莫驚鱗鬛化¶
風雷¶
居士集卷第十二¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_012-14a>¶
　紀德陳情上致政太傅杜相公二首(京本作某啓謹/吟成紀德陳情)¶
(拙詩二章拜獻太傅相公雖不足游&KR0045;大君子之/盛美亦聊伸門下小子區區感遇之心干冒台嚴)¶
(伏惟俯/賜采覽)¶
　太傅杜相公索聚星堂詩謹成(京本作某啓伏&KR0170;太/傅相公寵答佳篇仍)¶
(索拙詩副本謹吟成四/韻以叙鄙懷兼伸感慰)¶
　和太傅杜相公寵示之作(京本作某啓伏蒙累賜嘉/篇過形褒借在於庸拙何)¶
(以當之謹依元韻課成/一首聊述媿佩之意)¶
　依韻答杜相公寵示之作(京本作某啓伏&KR0170;寵示佳/篇以不赴東園之㑹爲恨)¶
(某亦經春多病略無少暇誠/有可嗟謹依元韻輙紓鄙素)¶
　依韻和杜相公喜雨之什(京本作某啓伏蒙太傅相/公寵示喜雨之什過形奬)¶
<pb:KR4d0069_SBCK_012-14b>¶
(誘感愧何勝謹依元/韻奉和少伸鄙悰)¶
謝太傅杜相公寵示嘉篇(京本作某啓代&KR0170;寵示/嘉/篇謹課成七言四韻以叙謝)¶
答杜相公寵示去思堂詩(京本作某啓伏&KR0170;寵示去/思堂詩曲有褒&KR0045;形于雅)¶
(韻有以見大君子樂善之心而小子/蒙幸之厚也謹課七言四韻叙謝)¶
答太傅相公見贈長韻(京本作某啓伏&KR0170;寵示長篇/過褒後學其爲榮幸何可勝)¶
(言輙述鄙懷聊叙感槩/隨髙韻/文不盡誠仰浼台慈實深媿懼)¶
答杜相公惠詩(京本作某啓近以藥苗茶具爲獻伏/&KR0170;報以嘉篇而清韻&KR0012;髙無容攀企)¶
(牽強累日終不能成智力俱疲不知/自止謹於别韻課成一首伏惟采覽)¶
　　右詩序定本雖從簡然公舊語不可不存¶
<pb:KR4d0069_SBCK_012-15a>¶
酬張判官泛溪(一作示泛/溪之什)¶
贈歐世英之才美(一作才/之美)¶
手植&KR0031;柳從老(一作/徒)¶
憶幽谷冩取(一作/去)¶
和韓學士誰能(一作/惟當)¶
題滑州溪園遥知(一作/羡君)¶
奉使道中地里(一作/理)¶
文和梅聖俞元夕登東樓朱幰(朱一/作珠)¶
和出省聮&KR0016;(一作/連&KR0016;)¶
<pb:KR4d0069_SBCK_012-15b>¶
