# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:12.044706
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0358-038歐阳文忠公文集居士集-卷第三十八.
<pb:KR4d0069_SBCK_038-1a>¶
居士集卷第三十八　歐陽文忠公集三十八¶
　　行狀二首¶
　　　尚書戸部侍郎贈兵部尚書蔡公行狀¶
公諱齊字子思其先洛陽人皇祖以下始著籍於膠¶
東公㓜依外舅劉氏能自力爲學&KR0004;作詩已有動人¶
語今相國李公見之大驚謂公之皇考曰兒有大志¶
冝善視之州舉進士第一以書薦其里人史防而居¶
其次祥符八年眞宗皇帝采賈&KR0105;置器之&KR0003;試禮部¶
所奏士讀至公賦有安天下意歎曰此宰相器也凡¶
貢士當賜第者考定必召其高第數人並見又叅擇¶
<pb:KR4d0069_SBCK_038-1b>¶
其材質可者然後賜第一及公召見衣冠偉然進對¶
有法天子爲無能過者亟以第一賜之&KR0004;拜將仕郎¶
將作監丞通判兖州太守(諸夲/作原)王臻治政嚴急喜以¶
察盡(一作/盡察)爲明公務爲裁損濟之以寛獄訟爲之不¶
寃逾年通判濰州民有告某氏刻僞稅印爲姦利者¶
巳逾十年蹤跡連蔓至數百人公歎曰盡利於民民¶
無所逃此所謂法出而姦生者邪是爲政者之過也¶
爲緩其獄得減死者十餘人餘皆釋而不問濰人皆¶
曰公德於我使我自新爲善人由是風化大行天禧¶
二年還京師當召試時大臣有用事者意不恱公居¶
<pb:KR4d0069_SBCK_038-2a>¶
數月不得召乆而天子記其姓名趣使召試拜著作¶
佐郎直集賢院階再加爲宣德郎勲&KR0016;都尉主判三¶
司開坼司賜緋衣銀魚遷右正言階朝奉郎勲上&KR0016;¶
都尉今天子即位遷右司諌眞宗新弃天下天子諒¶
隂不言丁晉公用事專權欲邀致公許以知制誥公¶
拒不徃益堅已而冦萊公王文康公皆以不附已連¶
黜公歸歎曰吾受先帝之知而至於此豈冝爲權臣¶
所脅得罪非吾懼也旣而晉公敗士甞爲其用者皆¶
恐懼獨公終無所屈未幾同修起居注又拜尚書禮¶
部貟外郎兼侍御史知雜事判流内銓賜服金紫改¶
<pb:KR4d0069_SBCK_038-2b>¶
三司户部度支二副使轉勲輕車都尉借給事中奉¶
使契丹天聖八年拜起居舎人知制誥同知審官院¶
㑹靈宫判官充翰林學士加侍讀學士賜爵汝南縣¶
開國子食邑五百戸太后修景德寺成詔公爲記而¶
宦者羅崇勲主營寺事使人隂謂公曰善爲記當得¶
叅知政事公故遲之頗乆使者數趣終不以進崇勲¶
怒讒之太后遷禮部郎中改龍圖閣直學士出爲西¶
京留守是時魯肅簡公方叅知(一無/此字)政事爭之太后¶
前卒不能留以親便求改密州遭歲旱除其公田之¶
租數千石(諸本作碩/疑頃字訛)又請悉除京東民租弛其鹽禁¶
<pb:KR4d0069_SBCK_038-3a>¶
使民得賈海易食以救其飢東人至今頼之皆曰使¶
吾人百萬口活而不飢者蔡公也徙南京留守進爵¶
侯増邑戸五百爲一千階朝散大夫召還拜右諌議¶
大夫權御史中丞判吏部流内銓遷給事中勲護軍¶
増邑五百爲千五百戸莊獻明肅皇太后崩議尊楊¶
太妃爲太后垂簾聽政議決召百官賀公曰天子明¶
聖奉太后十餘年今始躬親萬事以慰天下之心豈¶
冝女后相繼稱制且自古無有固止不追班太妃卒¶
不預政止稱太后於宫中復爲龍圖閣直學士權三¶
司使京師有指荆王爲飛語者内侍省得三司小吏¶
<pb:KR4d0069_SBCK_038-3b>¶
鞫之連及數百人上聞之大怒詔公窮治迹其所來¶
無端而上督責愈急有司不知所爲京師爲之恐動¶
公以謂繆妄之&KR0003;起於小人不足窮治且無以慰安¶
荆王危疑之心奏䟽論之一夕三上上大悟乃可其¶
奏止笞數人而巳中外之情乃安拜樞密副使進爵¶
公増邑戸五百爲二千南海蠻酋虐其部人部人&KR0323;¶
冝州自歸者八百餘人議者以爲叛蠻不可納冝還¶
其部公獨以爲蠻去殘酷而歸有德且以求生冝内¶
之荆湖賜以間田使自營今縱却之必不復還其(一/無)¶
(此/字)部茍散入山谷當爲後患爭之不能得其後數年¶
<pb:KR4d0069_SBCK_038-4a>¶
蠻果爲亂殺將吏十餘人冝桂以西皆警朝廷頗以¶
爲憂景祐元年遷禮部侍郎叅知政事二年賜號推¶
忠佐理功臣進階正奉大夫勲柱國郭皇后廢京師¶
冨人陳氏女有色選入宫爲后公爭之以爲不可自¶
辰至巳辨論不巳上意稍悟遂還其家河決横壠改¶
而北流議者以爲當塞公曰水性下而河北地卑順¶
其所趣以導之可無澶滑壅潰之患而貝博數州得¶
在河南於國家便但理堤護魏州而巳從之澶滑果¶
無患契丹𥙊天於幽州以兵屯界上界上驚搔議者¶
欲發大軍以備邊公獨料其必不動後卒無事公在¶
<pb:KR4d0069_SBCK_038-4b>¶
大位臨事不回無所牽畏而恭謹謙退未甞自伐天¶
下推之爲正人搢紳之士𠋣以爲朝廷重三年頻表¶
(一有/求字)解職不許明年遂罷以戸部侍郎歸班改賜推¶
誠保德功臣勲上柱國乆之出知潁州寳元二年四¶
月四日以疾卒于官公在潁州聞西方用兵惻然有¶
憂國心自以待罪外&KR0022;不得盡其所懷使其弟禀言¶
西事甚詳公之卒故吏朱寀至潁潁之吏民見寀(一/有)¶
(號/字)泣(一有/拜字)於馬前指公甞所更歷施爲曰此公之迹¶
也其爲政有仁恩所至如此平生喜薦士(一有所/薦二字)如¶
楊偕郭勸劉隨龐籍叚少連比比爲當世名臣公爲¶
<pb:KR4d0069_SBCK_038-5a>¶
人神色明秀須眉如畫精學博聞寛大沈黙一言之¶
出終身可復其莅官行已出處始終之大節可考不¶
誣如此謹按贈兵部尚書於令爲三品其法當謚敢¶
告有司謹狀¶
　　　司封貟外郎許公行狀¶
君諱逖字景山世家歙州少仕僞唐爲監察御史李¶
氏國除以族北遷獻其文&KR0002;干篇得召試爲汲縣尉¶
冠氏主簿凡主簿二歲縣民七百人詣京師願得君¶
爲令遷秘書省校書郎知縣事數上書論北邊事是¶
時趙普爲相四方奏䟽不可其意者悉投二甕中甕¶
<pb:KR4d0069_SBCK_038-5b>¶
滿輒出而焚之未甞有所肯可獨稱君爲能曰其言¶
與我多合又二歳徙江華令未行轉運使樊知古薦¶
其材拜太僕寺丞磨勘錢帛粮草監永城和糴知海¶
陵監三歳用鹽最遷大理寺丞賜緋衣銀魚監泗州¶
排岸司遷賛善大夫監永興軍榷貨務遷太常丞知¶
鼎州州雜蠻蜑喜以攻劫爲生少年百餘人私自署¶
爲名號常伺夜出掠居人居人惡之莫敢指君至而¶
歎曰夫政民之庇也威不先去其惡則惠亦不能及¶
人君政旣行盗皆亡入他境約君去乃還遷國子愽¶
士奉使兩浙江南言茶鹽利害省州縣之役皆稱旨¶
<pb:KR4d0069_SBCK_038-6a>¶
出知興元府大修山河堰堰水舊漑民田四萬餘頃¶
世傳漢蕭何所爲君行壞堰顧其屬曰鄼侯方佐漢¶
取天下乃暇爲此以漑其農古之聖賢有以利人無¶
不爲也今吾豈冝憚一時之勞而廢古人萬世之利¶
乃率工徒躬治木石石墜傷其左足君益不懈堰成¶
歳穀大豐得嘉禾十二莖以獻遷尚書主客貟外郎¶
京西轉運使徙荆湖南路荆湖南接谿洞諸蠻歳出¶
爲州縣患君曰鳥獸可馴況蠻亦人乎乃召其酋豪¶
諭以禍福諸蠻皆以君言爲可信訖三歲不以蠻事¶
聞朝廷君罷來朝眞宗面稱其能㑹有司言荆南乆¶
<pb:KR4d0069_SBCK_038-6b>¶
不治眞宗拜君度支貟外郎知府事荆南鈐轄北路¶
兵馬於荆湖爲大府故常用重人至君特選以材用¶
貟外郎自君而始明年遷司封貟外郎賜金紫徙知¶
&KR0045;州州居南方之㑹世之仕宦於南與其死而無歸¶
者皆寓其家于揚州故其子弟雜居民間徃徃𠋣權¶
貴恃法得贖出入里巷爲不法至或破亡其家君捕¶
其甚者笞之曰此非吏法乃吾代汝父兄教也子弟¶
羞媿自悔稍就學問爲善人風俗大化歳滿在道得¶
疾卒于髙郵君少孤事其母兄以孝謹聞常戒其妻¶
事嫂如姑而未甞敢先其兄食衣雖弊兄不易衣不¶
<pb:KR4d0069_SBCK_038-7a>¶
敢易&KR0004;違命侯遣其弟朝京師君之故友全(一作金/一作潘)¶
惟岳當從以其家屬託君惟岳果留不返君善撫其¶
家爲嫁其女數人李氏國亡君載其家北歸京師以¶
還惟岳歷官四十年不問家事好學&KR0057;喜孫吴兵法¶
&KR0004;在僞唐數上書言事得校書郎遂遷御史王師圍¶
金陵李氏大將李雄擁兵數萬留上江隂持兩端李¶
氏患之以謂非君不能召雄君走上江以語動雄雄¶
即聽命巳而李氏以蠟書止雄於溧水君曰此非柵¶
兵之地留之必敗乃戒雄曰兵來愼無動待我一夕¶
吾當入白可與公兵俱入城君去王師挑之雄輒出¶
<pb:KR4d0069_SBCK_038-7b>¶
戰果敗死君至收其餘卒千人而去君少慷&KR0099;卒能¶
自立於時其孝謹聞於其族其信義著於其友其材¶
能稱於其官是皆可書以傳謹狀¶
居士集卷第三十八¶
　熈寧五年秋七月男發等編定¶
　　紹熈二年三月郡人孫謙益挍正¶
蔡公行狀詩巳有(一作巳/能有)¶
<pb:KR4d0069_SBCK_038-8a>¶
¶
許公行狀全惟岳(全恕本/作金)¶
<pb:KR4d0069_SBCK_038-8b>¶
<pb:KR4d0069_SBCK_038-8b>¶
