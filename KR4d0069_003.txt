# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:07.999457
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0353-003歐阳文忠公文集内制集-卷第三.
<pb:KR4d0069_SBCK_003-1a>¶
内制集卷第二　歐陽文忠公集八十四¶
　　　河南府平陽洞河陽濟瀆北海水府投送龍¶
　　　簡青詞(八月/十六日)¶
伏以九區至廣萬物&KR0011;居惟川嶽之宅靈繫真仙而¶
總治載稽道祕實有舊章粲然玉簡之清文蜿若金¶
鱗之瑞質茲爲鎮信輔以精誠伏冀沖鑒昭臨純祺¶
錫羡保&KR0022;家之永固均動植以蒙休¶
　　　雄州開啓北朝皇帝盡七道&KR0163;齋文(八月二)¶
(十六日)¶
伏爲(一作/以)北朝皇帝世結隣歡歳交聘問方睦敦隆¶
<pb:KR4d0069_SBCK_003-1b>¶
之好遽聞訃告之音深極哀懷用伸資薦廣梵筵而¶
斯啓陳法供以惟嚴冀仰助於仙遊庻永孚於&KR0115;祐¶
　　　班荆館賜北朝告哀人使御筵口宣(八月二)¶
(十六日)¶
卿載馳使介来訃國哀當節物之凛秋嘉道塗之良¶
苦冝頒燕犒以示眷勤¶
　　　班荆館賜契丹告哀人使酒果口宣(八月二)¶
(十六日)¶
卿載馳國訃来及都城顧惟跋履之勞冝有頒宣之¶
寵俾推珍錫式示眷懷¶
<pb:KR4d0069_SBCK_003-2a>¶
　　　故秦晉國夫人林氏祭文(堂祭八月/二十六日)¶
維靈歸全叶禮卜吉有期念將閟於幽扃俾載陳於¶
祖奠歆茲芳潔尚體追懷¶
　　　故秦晉國夫人祭文(墳祭八月/二十六日)¶
惟靈壽考有終勞&KR0014;可録安茲宅兆僃有物容載申¶
奠訣之恩式盡追榮之美¶
　　　内中福寧殿罷散三長月祝聖壽道&KR0163;青詞¶
(八月三十日)¶
伏以清霜肅候資萬物以將成嘉月齋心延百祥而¶
並集有嚴祕殿来格衆靈冀真鑒之妙沖答精&KR0168;之¶
<pb:KR4d0069_SBCK_003-2b>¶
蠲潔保鴻圖而緜固均庻品以阜康¶
　　　契丹告哀人使回至北京賜御筵口宣(九月)¶
(四日)¶
卿逺將國命来告訃音當使傳之言旋俾宴需之加¶
錫用申眷勞式示寵恩¶
　　　契丹告哀人使回至雄州賜御筵兼傳宣撫¶
　　　問口宣(九月四日)¶
卿逺馳國訃旋飭使軺載嘉復命之勤爰錫示&KR0268;之¶
宴式彰寵數冝體至懷¶
　　　賜鎮海軍節度使檢校太尉同中書門下平¶
<pb:KR4d0069_SBCK_003-3a>¶
　　　章事判亳州陳執中生日禮物口宣(九月/四日)¶
卿榮擁節旄出臨藩翰屬茲誕日冝有寵頒當體眷¶
懷克膺茂數¶
　　　太平興國寺開先殿開啓太祖皇帝忌辰道¶
　　　&KR0163;齋文(九月八日)¶
伏以紹百王而開綂昭著於祖功植衆善之妙因爰¶
憑於覺力循有&KR0022;之舊典稽諱日以先期載肅齋&KR0163;¶
並延淨侣瞻玉毫之具相誦貝葉(一作/牒)之靈文仰依¶
&KR0268;慧之仁遐薦清真之馭庻資&KR0115;祐式廣孝思¶
　　　太平興國寺開先殿開啓太祖皇帝忌辰道¶
<pb:KR4d0069_SBCK_003-3b>¶
　　　&KR0163;功徳䟽右語(九月八日)¶
伏以受命造&KR0022;耀無窮之丕烈以時薦福資妙用於¶
&KR0014;仁爰及諱辰式遵彞憲即神居之寳殿廷法侣於¶
祗園仰冀覺&KR0268;廣敷勝利威靈如在&KR0115;助於真遊運¶
祚克昌永隆於卜世¶
　　　賜西南蕃蠻人張漢頂等&KR0217;書(九月十二日)¶
勑張漢頂省所附進馬并朱砂等事具悉汝世安邊¶
徼逺效&KR0323;誠渉道里以甚勤脩貢輸而自逹載嘉忠¶
順冝有寵頒今回賜汝紅中錦旋襴一領八兩渾鍍¶
銀&KR0398;帶一條衣著二十疋至可領也故茲示諭想冝¶
<pb:KR4d0069_SBCK_003-4a>¶
知悉秋冷汝比好否遣書指不多及¶
　　　増修青帝朝日風師先&KR0094;等壇祭告逐壇并¶
　　　當處土地祝文(九月十二日)¶
壇壝之嚴神明所格以時修舊式叶彞儀㳙此吉辰¶
用伸昭告¶
　　　皇帝回契丹皇帝告哀書¶
九月日伯大宋皇帝致書于姪大契丹皇帝闕下特¶
枉使軺遽馳國訃不意㓙變文成皇帝上僊載念久¶
敦世好方睦隣歡聞問震驚撫懷感惻姪皇帝始茲¶
纘紹深極哀摧冀節至情以遵典禮已差人使專持¶
<pb:KR4d0069_SBCK_003-4b>¶
慰禮今右宣徽使忠順軍節度使左金吾衛上將軍¶
耶律元亨回奉書陳謝不宣白¶
　　　皇帝回契丹皇太后告哀書¶
九月日姪大宋皇帝謹致書于嬸大契丹仁慈聖善¶
欽孝廣徳安靜正淳懿和寛厚崇覺儀天皇太后闕¶
下不意㓙變文成皇帝上僊方敦隣睦遽及訃音載¶
惟&KR0268;慕之懷必極哀傷之念冀從順變式副瞻言已¶
差人使專持慰禮今右宣徽使忠順軍節度使左金¶
吾衛上將軍耶律元亨回奉書陳謝不宣謹白¶
　　　贈昭信軍節度使遂國公宗顔祭文(堂祭九)¶
<pb:KR4d0069_SBCK_003-5a>¶
(月十三日夜)¶
維爾㓜而敏明長克有立胡謂為善而不永年奠斚¶
在茲營魂其慰¶
　　　贈昭信軍節度使遂國公宗顔祭文(櫕所九)¶
(月十三日)¶
維爾禀質甚秀享齡不遐日月有期厝安惟吉陳茲¶
奠酌實悼余懐¶
　　　賜右領軍衛&KR0005;軍克沖&KR0324;諭勑書(九月十/五日)¶
朕覽先帝之遺文愴然増慕嘉汝志之顓學期乃有¶
成惟睿制之坦明合聖經之(一作/而)雅奥傳冩之善茲¶
<pb:KR4d0069_SBCK_003-5b>¶
謂藝&KR0014;誦習不忘是為寳訓冝加襃勗以勉進脩¶
　　　呉王院上梁祭告土地祝文(九月十五日)¶
本支之盛棟宇有嚴吉日旣㳙脩梁始構冀神之祐¶
永壯厥居¶
　　　南京鴻慶宫開啓皇帝本命道&KR0163;青詞(九月)¶
(二十三日)¶
伏以帝運開先建别都而雄壯神遊欽奉肅真館以¶
邃嚴適臨元命之辰恭按仙科之式薦茲嘉潔仰彼¶
穹靈敢祈善應之祥永固無疆之壽¶
　　　賜鎮海軍節度使檢校太尉同中書門下平¶
<pb:KR4d0069_SBCK_003-6a>¶
　　　章事判亳州陳執中詔(十月二日)¶
卿近辭宰柄出守蕃宣方受署以云&KR0004;効右牽而米¶
獻式彰誠藎深用歎嘉¶
　　　賜知建昌軍張貴和勑書(十月二日)¶
敦本勸農惟汝之職因時任土脩貢有儀載省勤誠¶
用増奨歎¶
　　　啓聖禪院修設故秦晉國肅恭賢正夫人林¶
　　　氏盡七大會齋一中齋文(十月二日)¶
伏以覺&KR0268;廣&KR0013;兼濟於含生&KR0115;福所資必憑於慧力¶
惟懿柔之秉徳享壽考而有終隆睿眷以不忘集勝¶
<pb:KR4d0069_SBCK_003-6b>¶
縁而增僃願乗妙果(一作/道)超薦真乗¶
　　　賜吏部尚書同中書門下平章事文彦博生¶
　　　日禮物口宣(十月二日)¶
卿以名世之材當秉鈞之任乃顧具瞻之重適臨載¶
誕之辰爰示頒宣用彰眷遇¶
　　　西太一宫開啓皇帝本命道&KR0163;青詞(至和三/年二月)¶
(十五/日)¶
伏以真遊所集靈宇載嚴聿臨元命之辰恭按仙科¶
之式冀紫清之垂鑒感蠲潔以濳通百福來臻克彰¶
於善應萬齡増固永保於無疆¶
<pb:KR4d0069_SBCK_003-7a>¶
　　　撫問麟府代州路臣寮口宣(二月五日)¶
(卿/汝)等各藴材猷出膺&KR0009;任綽著綏寧之績克彰勤藎¶
之勞冝示撫存用推眷遇¶
　　　皇帝回契丹太皇太后回謝書¶
三月日姪大宋皇帝謹致書于嬸大契丹仁&KR0268;聖善¶
欽孝廣徳安靜正淳懿和寛厚崇覺儀天太皇太后¶
闕下嚮以訃音来告方深感愴之懷賵禮是將用繼¶
講修之好豈期懿念復枉使車且承春&KR0049;之和克固¶
壽康之福其於感慰罔罄敷陳今順義軍節度使左¶
監門衛上將軍蕭佶等回專奉書陳謝不宣謹白¶
<pb:KR4d0069_SBCK_003-7b>¶
　　　皇帝回契丹皇帝囬謝書¶
三月日伯大宋皇帝致書于姪大契丹皇帝闕下頃¶
承哀訃甞遣使軺惟久睦於仁隣俾往伸於&KR0608;禭復¶
蒙惠問仍示腆儀方此春和克支福履其為慰浣奚¶
旣名言今順義軍節度使左監門衛上將軍蕭佶等¶
回專奉書陳謝不宣白¶
　　　建隆觀翊敎院開啓皇帝本命道&KR0163;青詞(閏)¶
(三月四日)¶
伏以道妙無方黙運清真之氣日&KR0292;有次式臨元本¶
之辰恭按仙儀俾陳淨醮伏願蒼靈昭鑒福嘏駢臻¶
<pb:KR4d0069_SBCK_003-8a>¶
萬壽無疆永隆於鴻筭羣生咸遂均&KR0013;於餘休¶
　　　賜侍衛親軍歩軍副都指揮使涇州觀察使¶
　　　王凱赴闕茶藥口宣(二十五日)¶
卿逺戒戎車夙祗召節式及炎薰之&KR0049;載惟道路之¶
勤冝頒飲劑之良用示眷懷之厚¶
　　　賜龍圖閣直學士給事中施昌言巳下為修¶
　　　河了畢御筵口宣(四月四日)¶
卿等分庀工徒繕修隄楗遽茲訖事嘉乃有成冝推¶
宴犒之恩用&KR0324;勞&KR0014;之効¶
　　　賜鎮東軍節度觀察留後知潁州李端愿赴¶
<pb:KR4d0069_SBCK_003-8b>¶
　　　闕茶藥詔(八日)¶
卿出布詔條入祗召節屬此炎歊之&KR0049;深惟道路之¶
勤冝頒藥劑之良用示眷懷之厚¶
　　　賜契丹賀乾元節國信使副生餼口宣(八日)¶
卿等式將聘幣來講隣歡載嘉道路之勤冝厚餼牽¶
之品往膺寵錫用示眷懷¶
　　　賜文武百官文彦博巳下於大相國寺罷散¶
　　　乾元節道&KR0163;香合口宣(八日)¶
卿等式因誕節祗率寀寮修梵供以惟精罄臣誠而¶
申祝載嘉忠愛冝示頒宣¶
<pb:KR4d0069_SBCK_003-9a>¶
　　　賜文武百官文彦&KR0054;已下於錫慶院罷散乾¶
　　　元節道&KR0163;酒果兼敎坊樂口宣(八日)¶
卿等叶徳同寅愛君盡禮因誕彌之紀節申祝頌之¶
常儀冝示宴私用彰優寵¶
　　　大慶殿行恭謝之禮御札(五月二日)¶
勑内外文武臣寮等執珪璧以事神嚴祖宗而配帝¶
雖有國之常典亦困時而制冝朕承三聖之丕基撫¶
萬&KR0022;之有衆儉于已思天下之民豐勞于心致天下¶
之民佚罔敢怠忽庻幾治(一作/洽)平而首春以來偶爽¶
調適頼三靈敷祐百福來臻順以節宣&KR0023;茲康&KR0073;加¶
<pb:KR4d0069_SBCK_003-9b>¶
以邊偶不聳風雨以時雖庻物之咸和顧眇躬之(一/作)¶
(而)増惕是用稽先朝之成憲詢故實於有司即廣殿¶
之翼嚴擇靈辰之良吉式伸昭謝以格純休冝示先¶
期俾茲誕告朕取今年九月内於大慶殿行恭謝之¶
禮其今年冬至親祀南郊即冝權罷所有合行諸般¶
恩賞並特就恭謝禮畢一依南郊例施行至日朕親¶
御宣徳門宣制仍令所司詳定儀注以聞務遵典禮¶
勿俾煩勞咨爾多方咸體予意故茲札示想冝知悉¶
　　　東太一宫開啓保夏祝聖壽金籙道&KR0163;宻詞¶
(四月二十七日)¶
<pb:KR4d0069_SBCK_003-10a>¶
伏以風薫紀&KR0049;阜庻物以蕃滋道妙無言集百祥而¶
善應即琳宫之福地考金籙之秘文薦此令芳通乎¶
肹蠁冀延純錫保乃昌圖資壽考於無疆均蠢生而¶
咸&KR0013;¶
　　　賜五臺山十寺僧正知今等勑書(五月七日)¶
汝等並懷出俗之心而有愛君之志因王正之肇序¶
遵佛事以修嚴期申祝延來効誠獻載嘉勤&KR0323;冝有¶
恩頒¶
　　　賜天章閣待制知&KR0045;州許元詔(五月七日)¶
汝以材敏班余詔條眷乃淮海之濵産茲草木之美¶
<pb:KR4d0069_SBCK_003-10b>¶
以時采掇來效貢輸嘉爾勤誠良深歎&KR0324;¶
　　　天貺節謝内中露香表(五月七日)¶
伏以薫風應&KR0049;滋阜於羣生嘉節紀時恭承於景貺¶
已嚴淨館䖍奉祕詞仍假薰脩附通精意蒼靈昭鑒¶
純祉来臻¶
　　　撫問廣南西路臣寮口宣(五月十七日)¶
(卿/汝)等並以幹&KR0014;出分&KR0009;任顧此藴隆之候載嘉宣布¶
之勤冝示慰存用彰眷遇¶
　　　除授陳執中行尚書左僕射充觀文殿大學¶
　　　士依舊判亳州加食邑食實封餘如故仍放¶
<pb:KR4d0069_SBCK_003-11a>¶
　　　朝謝制(六月十日)¶
門下爵禄之寵所以優老而崇賢退讓之風所以勵¶
俗而敦化眷我元輔殿于近&KR0022;屢辭將相之榮僃述¶
君臣之遇雖重違懇悃之請而豈無恩意之隆爰告¶
外庭以旌嘉尚具官陳執中質性剛直姿識敏明出¶
於名臣之家早有時材之用自更中外之任實勤夙¶
夜之勞出撫師徒宣威種落之外入參機要竭忠帷¶
幄之間至於兩踐台司首當國論杜門絶請善避權¶
&KR0020;以逺嫌處事執心不為毁譽而更守顧方深於&KR0029;¶
信乃祈解於鈞衡兼秉旄調鼎之榮資鎮俗偃蕃之¶
<pb:KR4d0069_SBCK_003-11b>¶
重所以優逸&KR0132;哲養頥精神而數形奏封毎以疾告¶
察其誠至良為惻然若夫中臺之崇端揆是為於師¶
長秘殿之職詢訪實思於老成推此茂恩俾如爾志¶
仍廣邑封之數即安屏翰之居於戯壹思慮以專心¶
勤藥石以自輔人實求舊予惟不忘勉期壽康往服¶
休命可特授行尚書左僕射充觀文殿大學士依舊¶
判亳州加食邑七百戸食實封三百戸功臣散官勲¶
封如故仍放朝謝主者施行¶
　　　宣召曽公亮口宣(六月六日)¶
有勑卿自辭職禁林班條近輔休有政績播于民聲¶
<pb:KR4d0069_SBCK_003-12a>¶
旣深柬於予&KR0168;俾召還其舊物矧爾材望著于搢紳¶
豈惟潤色之文方佇論思之益¶
　　　撫問河北路臣寮諸軍將校口宣(七月三日)¶
卿等任膺委&KR0009;職在綏寧當茲災沴之餘僃著勞&KR0014;¶
之效俾伸撫慰冝體眷懷¶
　　　撫問樞宻直學士施昌言為患口宣(七月十日)¶
卿方委政條遽聞疾告致爽調和之理豈非夙夜之¶
勞勉輔天真冀遵藥喜俾伸撫慰式示眷懷¶
　　　撫問澶州滑州衛州通利軍梅摯等及存恤¶
　　　逐州軍為水災及防護堤岸口宣(七月七日)¶
<pb:KR4d0069_SBCK_003-12b>¶
(卿/汝)等列蕃宣之重&KR0009;罹澍潦之時災顧乃兵民載深¶
&KR0046;惻尚頼班條之善克伸捍患之勞往道予懷俾伸¶
慰撫¶
　　　萬壽觀延祥殿開啓中元節資薦真宗皇帝¶
　　　道&KR0163;青詞(七月七日)¶
伏以道生萬物運元氣於無形節正三元紀清商之¶
令序洪惟先聖邈矣真遊貽睿業以嗣承増孝思之¶
時感式陳淨醮仰薦精&KR0168;伏願靈馭在天愈資於&KR0115;¶
祐寳圖綿世永庇於羣生¶
<pb:KR4d0069_SBCK_003-13a>¶
¶
内制集卷第三¶
除陳執中制名臣(一竹/大臣)¶
撫問河北路臣寮諸軍將校口宣(一作撫問脩/河臣寮口宣)¶
<pb:KR4d0069_SBCK_003-13b>¶
#+PROPERTY: JUAN 3
#+PROPERTY: FILE SB04n0354-003歐阳文忠公文集外制集-卷第三.
<pb:KR4d0069_SBCK_003-1a>¶
外制集卷第三　歐陽文忠公集八十一¶
　　制五十首¶
　　　左班殿直李徳隆母王氏可追封永安縣君¶
　　　制¶
勑夫觀其子之孝可以知其父母之賢具官李徳隆¶
亡母永安縣君王氏生此孝子(一作是/生此子)能守其家請¶
以身官移於泉壤夫禄養於親有時而止榮名之及¶
存不朽焉䰟&KR0006;享之可以爲慰可¶
　　　比部貟外郎知綿州薛貽應轉駕部貟外郎¶
　　　虞部貟外郎知博州薛綸轉司門貟外郎祕¶
<pb:KR4d0069_SBCK_003-1b>¶
　　　書丞知嘉州洪雅縣李述轉太常博士制(並/磨)¶
(勘改/官)¶
勑具官薛貽應等吏之庸庸而無聞者吾所不取章¶
章而特見者必擢(一有/而字)用之若夫奉法循職守其官¶
而無過者不亦吏之良哉念其勤勞豈可不録三年¶
考績敘進有常徃服新恩無渝爾守可¶
　　　司門貟外郎李公謹祕書丞充集賢校理楊¶
　　　儀殿中丞叚髙磨勘改官制¶
勑具官李公謹等夫令在必信法在必行今審官考¶
課增以舉&KR0011;之科乃吾示信之令而新行之法也汝¶
<pb:KR4d0069_SBCK_003-2a>¶
等敘進於比猶用常文其後當遷皆須應格勉勤其¶
業以俟爾知可¶
　　　范仲温可台州黄巖縣尉制¶
勑具官范仲温爾弟仲淹參吾大政方欲輔眹平賞¶
罰推至公以脩紀綱而正庶位爾今所任有土與民¶
惟過與功則有賞罰爾勤厥職可不戒哉可¶
　　　東頭供奉官閤門祗候石宗尹可内殿崇班¶
　　　制¶
勑具官石宗尹陳力效官積有歳月㑹其課最來上¶
有司按於舊文當得敘進升之朝列可謂寵榮徃服¶
<pb:KR4d0069_SBCK_003-2b>¶
新章益勤後效可¶
　　　著作佐郎盧革潘泳(一作/詠)等磨勘改官制¶
勑具官盧革等州縣之職治有常法而逺方之俗風¶
土異冝若夫上克奉於教條下不違於民欲惟勤與¶
敏乃克濟焉爾等服職有勞㑹課來上膺兹敘進無¶
廢官箴可¶
　　　史館書直官潘宗益可梓州司户參軍制¶
勑具官潘宗益給事有年其勞可録冝命以秩俾旌¶
厥勤兄爲有司惟久則習尚安乃職以慎克終可¶
　　　角厮波男合羅角可本族軍主制¶
<pb:KR4d0069_SBCK_003-3a>¶
勑合羅角生禀勁勇之姿而濟以忠果之性屢陳厥¶
効咸可旌襃俾升官榮以勸諸部勉圖功業無自失¶
時可¶
　　　軍事推官龔待問可桂州觀察推官制¶
勑具官龔待問捕盗之格有功者賞而吏能應書者¶
少非吾有所愛焉苟有其勞豈不甄録今有司言爾¶
於格當遷方兹多盗之時用勸不能之者(一作/吏)可¶
　　　進士劉純可試將作監主簿制¶
勑劉純自兵興累年而功效未立然游談之士以兵¶
爲說而得禄者多矣吾猶意乎厥路尚狹而未&KR0085;以¶
<pb:KR4d0069_SBCK_003-3b>¶
來特起之人故甄收未始少懈况爾屢經器使而言¶
者謂材冝有推恩以勸來者可¶
　　　祕書丞竇隨可本官致仕制¶
勑具官竇隨夫老而致其政於君者士之懿節也爾¶
壯而登仕困於數竒今其老焉可以歸矣安而(一作/於)¶
眉壽膺此羙名可¶
　　　邢州觀察支使張徳熈可著作佐郎制¶
勑具官張徳熈士之在下位而能以聞于上者不有¶
言者乎一失其言則有常罰焉知人而薦豈爲易㢤¶
今爾由舉者而&KR0013;升擢尚勤其業無累爾知可¶
<pb:KR4d0069_SBCK_003-4a>¶
　　　大理寺丞薛仲孺可太子右賛善大夫制¶
勑具官薛仲孺爾之伯父奎爲吾大臣參議國政剛¶
直之節見於臨事殁而無嗣吾甚哀之爾㓜以奎䕃¶
而登仕籍今由累歳遂升于朝惟爾伯父之行有司¶
考法易(一作/謚)以一徳不懈執心决斷之名可謂羙矣¶
守爾家法克勤厥官可¶
　　　殿中丞王正民大理寺丞朱景陽陳侁等磨¶
　　　勘改官制¶
勑具官王正民等審官之法三歳一遷惟無過焉乃¶
得㑹課爾等服於官政以涖吾民奉法守職積勞歳¶
<pb:KR4d0069_SBCK_003-4b>¶
月膺兹敘進此乃常科勉爾之爲以期懋賞可¶
　　　内殿崇班李允恭可内殿承制制¶
勑具官李允恭朕患州縣之吏不職者不能禦姦禁¶
&KR0064;而憫吾民罹於賊盗(一作/盗賊)故於捕盗之吏推賞尤¶
厚非以爲私蓋有爲也今爾之請(一作/課)自陳其勞方¶
吾以賞行勸之時惟恐不及故加爾寵非徇爾私夫¶
古有讓功不言之賢惟爾冝慕可¶
　　　節度推官張紳可大理寺丞制¶
勑具官張紳朕閔夫兵興而費廣不忍加歛於吾民¶
凡能佐國足用者皆思懋賞以勸其勤今薦爾者皆¶
<pb:KR4d0069_SBCK_003-5a>¶
曰爾材而吾近臣尤所取信故增汝秩不易厥官夫¶
官惟業勤常患不乆爾其自勉無替乃勞可¶
　　　學士院孔目官遂州司户參軍李懷徳可特¶
　　　授■州陽信縣尉充學士院録事制¶
勑具官李懷徳夫有司之事(一作/掌)惟乆則習次遷之¶
例顧(一作/惟)汝冝升無忘克勤慢則有罰可¶
　　　虞部貟外郎李備太子中舍侯克明大理寺¶
　　　丞曹(一作/唐)琰等磨勘改官制¶
勑具官李備等國家外建庻位以官羣士而賞罰進¶
退之法掌(一作/行)於有司者所以待中材之無過者爾¶
<pb:KR4d0069_SBCK_003-5b>¶
髙能異效吾有不次之用焉爾等咸服于官久勤歳¶
月以勞序進雖曰寵榮勉爾所爲以期懋賞可¶
　　　彰武軍節度推官李仲昌可大理寺丞簽署¶
　　　渭州判官公事制¶
勑具官李仲昌羣材之在下者思逹其上難矣而在¶
上者思得可用之材豈爲易㢤朕頃自擇能臣使舉¶
其&KR0011;而洙以爾充薦今&KR0318;又以爲言&KR0318;洙皆能體吾¶
勞於擇士之心者舉爾不應不慎霈然推寵吾所不¶
疑爾尚勉㢤以稱兹舉可¶
　　　故尚父汾陽王郭子儀孫元亨可永興軍助¶
<pb:KR4d0069_SBCK_003-6a>¶
　　　教制¶
勑郭元亨繼絶世襃有功非惟推恩以及逺所以勸¶
天下之爲臣者焉況爾先王名載舊史勲徳之厚冝¶
其流澤於無窮而其後裔不可以廢往服新命以榮¶
厥家可¶
　　　奉禮郎李景圭可大理評事制¶
勑具官李景圭九州四海風俗不同而王者之化無¶
不及吾於逺者尤加意焉夫吏非敏於其事則不能¶
通俗習而順其冝政一失焉下則重困邈兹南海爾¶
涖吾民今㑹課上聞增爾榮秩克勤厥職以副予懷¶
<pb:KR4d0069_SBCK_003-6b>¶
可¶
　　　故右驍衛大將軍致仕王元祐男知信可内¶
　　　殿崇班制¶
勑具官王知信爾父元祐陳力事予告老以休位終¶
環尹殁而餘慶尚及爾身爾嗣厥家茍能有立則始¶
終寵榮(一作/榮寵)視汝父焉惟孝與忠勉思兩得可¶
　　　前楚州團練判官丁宗臣可著作佐郎制¶
勑具官丁宗臣庻官之在位者衆矣吾思一善之取¶
而無失則惟舉&KR0011;之法所得尤(一作/冝)多今薦者交章¶
言爾可取爾其自勉以稱吾思善之心焉可¶
<pb:KR4d0069_SBCK_003-7a>¶
　　　左侍禁李從式孫清並可太子左清道率府¶
　　　副率致仕制¶
勑具官孫清等壯而陳力老也告休古人所難有始¶
有卒爾能至此可謂克終尚有推恩以嘉爾節歸安¶
眉壽服此新榮可¶
　　　權無爲軍判官劉皆洪州録事參軍張徳元¶
　　　並可太子中舎致仕制¶
勑具官劉皆等禮與法之爲書其於老者皆有優焉¶
今爾等學於禮法而能安其老思以歸休吾所嘉襃¶
冝推寵命可¶
<pb:KR4d0069_SBCK_003-7b>¶
　　　國子監直講青州千乗縣主簿孫復可大理¶
　　　評事制¶
勑具官孫復昔聖人之作春秋也患乎空文之不足¶
爲故(一作/信)著之於行事以爲萬世之法然學而執其¶
經者豈可徒誦其言㢤惟爾復行足以爲人師學足¶
以明人性不徒誦其說而必欲施於事吾將見吾國¶
子蔚然而有成冝有嘉襃以爲學者之寵可¶
　　　太子中舎孫礪李國慶並可殿中丞制¶
勑具官孫礪等六經皆載治民之術而法者爲吏(一/無)¶
(此/字)之資也汝等學之用以從政經之道廣矣擇其冝¶
<pb:KR4d0069_SBCK_003-8a>¶
於民者法之文宻矣取其平而不害者足以涖爾官¶
而成厥績焉膺兹敘遷勉用爾學可¶
　　　祕書丞黄正殿中丞盧咸並可太常博士制¶
勑具官黄正等自兵興(一作/興兵)以來調度日廣其能勤¶
征㩁以佐經費而均漕運使不滯以通諸用者皆方¶
今之急務其爲勞力冝有勸焉因兹歳成寵爾榮秩¶
可¶
　　　原州彭陽縣令郝嗣宗可某州推官制¶
勑具官郝嗣宗吏三歳而一易其法久矣然議者莫¶
不以屢易爲患苟有能者吾豈奪焉爾(一作/汝)於彭陽¶
<pb:KR4d0069_SBCK_003-8b>¶
數有稱者就增其秩無易其居勉爾所爲以俟成績¶
可¶
　　　供備庫副使張禮一可西京左藏庫副使制¶
勑具官張禮一考課之法計過與功皆有常文得以¶
敘進此所以待夫中材而勉其不及者也茍能有立¶
吾必異之爾其往哉思所自效可¶
　　　杜諮轉官制¶
勑具官杜諮吏部之格吏之升降逺邇勞逸之均皆¶
有法焉不可以亂今衍以爾爲請(一作今以爾/為大臣所薦)吾旣¶
重違大臣之言而顧有司之法茍不甚戾則吾豈不¶
<pb:KR4d0069_SBCK_003-9a>¶
從無專爾私其率厥職可¶
　　　柴宗慶第三女可封郡君制¶
勑某人相與將人臣之極也爾父常兼享其位而連¶
戚里其於存殁冝有寵焉況其生也貴而殁也無嗣¶
續之裔此吾尤所憫焉加(一作/䟽)爾郡封此非常典所¶
以申吾不忘爾父之意可¶
　　　洛&KR0080;使英州團練使内侍省内侍右班副都¶
　　　知藍元用可眉州防禦使罷副都知制¶
勑具官藍元用爾之事予陳力兹久旣明而敏能濟¶
以勤慎宻一心不見過失屢更器任實柬予懷屢披¶
<pb:KR4d0069_SBCK_003-9b>¶
奏章陳疾自請願解要職以思便安惟爾之舊予所¶
嘉惟爾有勞予所録雖可爾請豈無加(一作/嘉)襃服兹¶
寵榮勉爾(一作/惟)後效可¶
　　　西頭供奉官閤門祗候綦恩可内殿承制制¶
勑具官綦恩用兵久矣而將吏能以材武稱於軍中¶
者豈不多哉苟有聞焉無不用也况如世衡吾所信¶
者今其稱爾吾豈不然夫信以出令仁以撫人(一作/之)¶
勇以臨戰而嚴以一衆必皆出於智而後成功雖大¶
將不過此也爾其勉之(一作/哉)可¶
　　　逹州司户參軍呉沖可奉寜軍節度推官制¶
<pb:KR4d0069_SBCK_003-10a>¶
勑具官呉沖嚮者盜起州縣久而未捕議者皆曰素¶
備不謹賞罰不明听以盜滋而吏怠今考爾所獲嘉¶
爾之能第賞推恩予無所愛(一作/愛矣)凡謹備者爾則勉¶
之當使怠吏由爾而勸可¶
　　　内殿崇班程逸可左監門衛將軍致仕制¶
勑具官程逸將軍之職居則宿衛天子岀則征伐四¶
方此武人之重也今假爾兹寵以爲歸老之榮者以¶
爾服勞旣久能克厥終而不忘爾勤之意也其往欽¶
㢤可¶
　　　懷州防禦判官倪俊可著作佐郎制¶
<pb:KR4d0069_SBCK_003-10b>¶
勑具官倪俊凡官人之法莫不期於得材而或失之¶
於有遺或失之於太濫故有司之守厥有常文苟能¶
應書皆可選擢(一作/擇)可使中材之並進不濫而無遺¶
此吾所以慎於擇材之意也爾膺(一作/之)兹舉其不勉¶
哉可¶
　　　大理寺丞宋緬孫周蘇逢等磨勘改官制¶
勑具官宋緬等庻官之守位者衆予欲(一有/其字)百職並¶
舉而人各趨之則於考功敘進之科厥有常法使夫¶
自勉者無不得焉蓋所以示勸而及衆也今考爾歳¶
績法當遷秩爾無以爲例得其體(一作/思)予勸功進善¶
<pb:KR4d0069_SBCK_003-11a>¶
之心以勉爾職其無懈可¶
　　　盧守勤致仕制¶
勑具官盧守勤少也陳其力病而養其衰非惟安生¶
樂壽人之所欲而朝廷待勞能之臣厚始終之意考¶
之典禮亦有彞章爾之事予旣勤且乆今其病矣可¶
以息焉尚有恩榮以爲爾寵夫勞無不報旣享爵禄¶
之豐身孰與親冝專輔養之理可¶
　　　曹元賔轉官制¶
勑具官曹元賔夫用兵之法不可先言則爲將之材¶
亦難先見國家用兵久矣求之行陣堪將者少夫士¶
<pb:KR4d0069_SBCK_003-11b>¶
有素藴之材未得逹者比降明詔廣其詢求而方平¶
等以汝爲言吾將觀汝之能試汝以事俾升朝序徃¶
自勉焉可¶
　　　司理參軍杜彭壽可大理寺丞制¶
勑具官杜彭壽士有潔身以㢘而服官以勤者長吏¶
皆得薦論有司加之考閱用而進秩俾以臨民雖曰¶
常科豈不慎選汝膺兹命其徃勉哉可¶
　　　户曹參軍尹植可某官致仕制¶
勑具官尹植惟爾陳力二十餘年以老而歸朕豈不¶
憫升之朝序榮以宫僚徃其休哉安爾眉壽可¶
<pb:KR4d0069_SBCK_003-12a>¶
　　　開封府開封縣主簿孫量可保大軍節度掌¶
　　　書記制¶
勑具官孫量用兵之法不欲久惟能使調歛發輸不¶
勞而民有餘力則可以制敵(二字一/作乆)而有待於必勝¶
西師之出乆矣不惟將帥之選爲重其州縣臨民之¶
吏能不乏民之力而佐吾之軍者亦難其人今爾旣¶
薦者皆曰材而臨涇乃爾自請徃膺新命將試汝能¶
可¶
　　　内殿崇班韓守允可左監門衛將軍致仕制¶
勑具官韓守允自兵興于邊天下多事吏強有力者¶
<pb:KR4d0069_SBCK_003-12b>¶
猶不能稱厥職而況於老者乎夫老者吾所優也豈¶
冝强其力之所不逮徃從爾請以安爾私尚有茂恩¶
以爲爾寵可¶
　　　泰州興化縣主簿朱思道可衛尉寺丞制¶
勑具官朱思道夫廉爲吏之一節也今保薦之法惟¶
以受財爲同坐則待夫能吏豈盡其材爾其奮厥所¶
長思有所立不獨守夫一節而已焉可¶
　　　溪洞楊先贇可權知古城州制¶
勑楊先贇世號材勇雄于一州威能服其部人忠能¶
奉其職貢冝加寵秩以紹厥家徃服恩章(一作/榮)無忘¶
<pb:KR4d0069_SBCK_003-13a>¶
報效可¶
　　　京西轉運垵察使虞部貟外郎杜&KR0142;可刑部¶
　　　貟外郎直集賢院充廣西轉運使制¶
勑具官杜&KR0142;自一隅用兵而調發輸役之繁無逺不¶
及況廣東西之路於東南尤爲逺者而吏多不良吾¶
之疲民旣有賦歛之勞而今又罹盗賊之患吾一慮¶
及爲之惻然凡與吾憂國者豈遑暇於安居哉汝爲¶
吾往其(一作/安)可憚勞吾又嘉汝名臣之後好學博文¶
(一作/聞)尚有榮名以爲汝寵凡吾&KR0009;汝之事繄汝之材¶
吾惟責成(一作惟/責厥成)爾可自勉可¶
<pb:KR4d0069_SBCK_003-13b>¶
　　　内殿承制孟均可千牛衛將軍制¶
勑具官孟均諸衛之置將軍唐之盛時兵官之重者¶
也衛兵之制廢久矣其官雖存而世不知其重也自¶
頃西北用師講求武事而議者多言唐之府兵可復¶
朕方思之而爾能有請朕甚嘉焉爾其徃哉吾將有¶
用可¶
　　　殿中丞史吉亨王珣瑜著作佐郎蘇黄中等¶
　　　磨勘改官制¶
勑具官史吉亨等夫官者所以盡人之材也至乎材¶
之難得則姑以&KR0010;月常法積勞而敘遷誠亦冀有異¶
<pb:KR4d0069_SBCK_003-14a>¶
材之善出於其間非止於此而巳也爾等各膺例進¶
冝自勉旃可¶
　　　蘄州廣濟縣令充國子監直講邵必可大理¶
　　　寺丞制¶
勑具官邵必夫學所以爲治也而儒者以記誦爲專¶
多或不通於世務但能傳古之說而不足施之於事¶
使愚者益固(一作/昧)而不明而材者聽之而怠(一作/殆)以¶
爲儒迂不足學故教人之法必該於古今以博其識¶
而成其業焉惟爾之學能明當世之事而屢形議論¶
朕甚嘉焉爾其守節礪行以率諸生而取古之有以¶
<pb:KR4d0069_SBCK_003-14b>¶
冝于今者而養成之則功利廣矣可不勉哉可¶
　　外制拾遺¶
　　　孫復可祕書省校書郎國子監直講制¶
朕勤治體喜賢俊甞慮四方遺逸之善有不吾聞者¶
間屬近列屢騰薦章以爾孫復深經術荏徳行躬耕¶
田畒以給歳時東州士人皆師尊(一作/&KR0032;)之吾命汝校¶
文於書省講藝於胄序不由郷舉不俟科選汝姑直¶
屏雜說純道粹經使搢紳子弟聞仁義忠孝之樂此¶
吾所以待汝意往欽㢤可¶
　　　周陵荆湖轉運使制¶
<pb:KR4d0069_SBCK_003-15a>¶
勑具官周陵朕思欲寛民賦役而衣食給足天下之¶
飢寒而患州縣之吏不能稱職其老疾闇懦而縱其¶
下與夫貪&KR0064;而自爲殘者皆所以蠧於物而重困吾¶
民者也然按察之司視而不舉反(一作/乃)務較錙銖毫¶
末之遺利而欲足用舒民豈不失其術而且勞者哉¶
今荆湖之南十一州一監三十有一縣吏貟不爲不¶
多矣爾其察其不良者而舉其賢者使州縣得良吏¶
未有民冨而用不足者廣西之最知汝爲材今其徃¶
哉無替朕命可¶
　　　皇弟安靜軍節度使允廸可責授右監門衛¶
<pb:KR4d0069_SBCK_003-15b>¶
　　　大將軍制¶
勑皇弟具官允廸五刑之屬三千其罪莫大於不孝¶
小民無知犯者猶鮮況爾燕恭肅王之子而朕之諸¶
弟也冝率訓義以廸四方而乃忘苴麻哭泣之哀爲¶
酣飲沈酗之佚肆情鄙行害于而家逹於朕聽嗟惋¶
無已朕苟貸法何以處王公之上而教天下哉冝歸¶
爵秩下領屯衛蓋寛於馭過而欲循省其非無蹈後¶
悔也可¶
　　　楊畋屯田貟外郎直史館制¶
勑尚書省二十四司散郎皆當今要官況分直史館¶
<pb:KR4d0069_SBCK_003-16a>¶
提太史筆蓋位之髙者非材資甚羙安可以兼此授¶
以爾東染院使湖南鈐轄楊畋出自將家有文武器¶
幹早由辭科歷任郡縣至提按之職嚮以羣蠻繹騷¶
湖嶺未靖故特命以使名往專討輯逮兹二歳谿洞¶
帖然而勤勞積時重㾽生疾瀝懇來上願還朝行予¶
旣嘉爾作事不怠以集疹于厥躬又重煩爾以軍旅¶
之役冝改田曹之號且以表年爲業苟能有以益於¶
國家則執干戈書簡牘其義一也可¶
　　　司勲郎中張從革可衛尉少卿制¶
勑洛宅朕之西都而居之未皇暇也然有司百職莫¶
<pb:KR4d0069_SBCK_003-16b>¶
不具焉其留務之多閑在憲司之尤簡最爲清峻可¶
以優賢具官某久服官勞頗彰吏最老于郎署分領¶
西臺用乎考績之文俾列命卿之貴仕而至此是亦¶
爲榮可¶
　　　殿中丞府司録李虞卿可國子博士制¶
勑具官某司録爲府曹首民閥閱増減吏詞桉曲直¶
皆繫焉前涖此者或苛悍或懦軟率不免缺折之患¶
惟爾慎不踰節㢘不撓人吾用嘉之俾增秩于庠列¶
爾其惟祗惟畏以茂對我朝家休命可¶
　　　大名府推官徐治可著作佐郎制¶
<pb:KR4d0069_SBCK_003-17a>¶
勑某朝廷置磨勘之法必以考限用人者使詳試吏¶
能而後進也則仕者由銓調改京秩乃榮階之始固¶
非輕授以爾進士登第歴佐大幕所知論薦是用進¶
擢爾惟自勉以副恩命可¶
　　　平陽縣尉林術可試祕校知永州祁陽縣事¶
　　　制¶
勑具官某南方之吏不能爲吾以恩信撫兹谿蠻而¶
使毒吾民於攻劫爾甞&KR0013;甲操矢而逐之則蠻之害¶
民也深民之瘡痍者衆所冝自見焉今録汝之勞命¶
汝以縣勉勤其政以撫吾人可¶
<pb:KR4d0069_SBCK_003-17b>¶
　　　大理寺丞彭通程濬可殿中丞某人可賛善¶
　　　制¶
勑具官某等仲尼有云言寡尤行寡悔禄在其中矣¶
今有司大比羣吏之治不待悉最課而後遷也但不¶
處于尤悔斯遷矣某等或賛治逺藩或長人大邑奉¶
法循職克無累疵銓(一作/鉤)考歳成用&KR0063;陟典盾省儲¶
坊俾通朝守盍勤官業以對恩榮可¶
　　　奏舉人杭州觀察推官吕遘可大理寺丞制¶
勑具官某夫士之處世如錐在囊中其鋒立見爾以¶
選吏爲藩府賔佐凡薦爾材者自戩等十有二人是¶
<pb:KR4d0069_SBCK_003-18a>¶
必脫頴而出其輩者矣不然何言者之多也擢爾卿¶
屬試爾治民無謂寵利之可圖因違道以干譽其思¶
行義以自立務求已而爲人服此訓辭則無疵吝可¶
　　　軍事推官王野民可大理寺丞制¶
勑具官王野民自兵興用乏而能不取民以佐有司¶
之急者利入之法尤多非勤且敏者則莫能焉不惟¶
干賞者趨之蓋亦適時之用也爾職酒利厥課屢聞¶
所冝襃陞以勸怠者可¶
　　　録事參軍張(一作/王)師民可大理寺丞制¶
勑具官某方今官人之法由舉善而遷者必試之以¶
<pb:KR4d0069_SBCK_003-18b>¶
臨民而觀其從政自兵興以來吾民可謂勞矣惟吏¶
之良者能爲吾休息之今爾&KR0013;舉曰材亟遷其秩將¶
觀汝政其不勉哉可¶
　　　閻文寳供備副使監亳州茶鹽稅制¶
勑具官某國家因山澤之饒興筦搉之利以足&KR0022;用¶
實湏幹臣爾其絶侵牟謹出入使歳課增羡而績効¶
著明敘進之榮兹廼常典疇勞之賞尚有優恩可¶
　　　滕公輔衛州推官制¶
勑具官滕公輔堂洎昷之皆朕侍從之臣而外當&KR0009;¶
任之重交章來上薦爾爲材必有可觀以稱公舉冝¶
<pb:KR4d0069_SBCK_003-19a>¶
從其請以察爾能徃其勉㢤無廢爾職可¶
　　　藍田縣主簿權充府學教授　可華州蒲¶
　　　城主簿就差管勾永興府學制¶
勑具官某古之斆學之法肄習以時而難易先後教¶
之有方非乆而安之則不能以成其業今學者言爾¶
講說訓導可以爲師吾欲觀汝之道至于有成故假¶
爾大邑之佐使禄足以充然後安然克終其業可不¶
勉㢤可¶
外制集卷第三¶
<pb:KR4d0069_SBCK_003-19b>¶
　外制序云所作纔一百五十餘篇今衢本分三卷¶
　通科舉條法議僅百五十篇而京閩吉綿諸本乃¶
　多十五篇以仁宗實録考之慶曆二年十一月孫¶
　復除校書直講公尚倅滑四年正月周陵移湖南¶
　轉運公所草制已載第一卷除授同而詞異五年¶
　二月允迪責環衛皇祐元年三月楊畋換官&KR0033;史¶
　館皆在公去朝之後張從革李虞卿徐冶林術程¶
　濬王野民張師民閻文寳滕公輔及永興府學教¶
　授十人難盡稽考吕遘轉寺丞制見張方平集公¶
　旣自云一百五十餘篇則其間或出公手亦未可¶
<pb:KR4d0069_SBCK_003-20a>¶
　知縁諸本散在四方傳信已久恐後人疑爲脫逸¶
復收之故命曰垥遺必有能辨之者¶
周陵兩制當出公手蓋是時中書省在禁中毎有¶
除授隨即命詞給告陵初移湖南不曾轉官其制¶
　行而未下㝷再降旨轉官故别草詞今第一卷所¶
載是也¶
潘宗益制(潘一/作汪)¶
進士劉純制故甄収(故字下/脫扵字)¶
劉皆等制寵命(一作/恩命)¶
郝嗣宗制苟有(一作/苟得)¶
<pb:KR4d0069_SBCK_003-20b>¶
柴宗慶第三女制連戚里(連字下一/有榮字)¶
倪俊制皆可選擢(可一/作得)¶
盧守勤制(勤一/作懃)¶
曹元賔制試汝以事(此上一/有而字)¶
孫量制開封縣(一作封/丘縣)¶
楊元贇制報効(一作/夙夜)¶
杜杞制爾可(一作/汝可)¶
史吉亨䒭制蘇黄中(一作/蘇莘)¶
邵必制爲治也(此上一/有學字)¶
吕遘制脫穎(一作/穎脫)¶
<pb:KR4d0069_SBCK_003-21a>¶
#+PROPERTY: JUAN 3
#+PROPERTY: FILE SB04n0355-003歐阳文忠公文集外集-卷第三.
<pb:KR4d0069_SBCK_003-1a>¶
外集卷第三　歐陽文忠公集五十三¶
　　古詩三¶
　　　南獠¶
洪宋區夏廣恢張際四維狂孽乆不聳民物含(一作/涵)¶
春熈耆稚適所尚游泳光華時遽然攝提&KR0010;南獠掠¶
邊陲予因叩村叟此事&KR0154;如斯&KR0004;似却人問未語先¶
涕垂収涕謝客問爲客陳始基撫水有上源水淺山¶
嶮&KR0470;生民三千室聚此天一涯狠勇復輕脫性若鹿¶
與麋男夫不耕鑿刀兵動相隨冝融兩境上殺人取¶
其貲因斯乆乆來此冦易爲覊䑕竊及蟻聚近裏焉¶
<pb:KR4d0069_SBCK_003-1b>¶
敢窺&KR0020;亦不乆住官軍來即馳景徳祥符後時移事¶
亦移四輔哲且善天子仁又慈將軍稱招安兵非羽¶
林兒龍江一牧拙邏&KR0016;材亦非威惠不兼深徒以官¶
力欺智略仍復短從此難覊縻引兵缷甲嶺部陣自¶
參差鋒鏑殊未接士卒心先離奔走六吏死(&KR0004;在懷/逺軍缷)¶
(甲嶺殺傷范禮賔王/崇班等六人落陣死)明知國挫威自兹賊聲震直冦¶
融州湄縣宇及民廬燬蕩無孑遺利鏃淬諸毒中膚¶
無藥醫長刀斷人股橫屍滿通逵婦人及孳産驅&KR0018;¶
足始歸堂堂過城戍何人敢正窺外計削奏䟽一一¶
聞宸闈赫爾天斯怒選將興王師精甲二萬餘猛毅¶
<pb:KR4d0069_SBCK_003-2a>¶
如虎&KR0411;劒㦸凛秋霜旌棨閃朝曦八營與七萃豈得¶
多于兹外統三路進小敵胡能爲前驅已壓境後軍¶
猶未知逶迤至蠻域但見空稻畦捜羅一月餘不戰¶
師自罷荷戈莫言苦&KR0018;糧深可悲哀㢤都督郵無辜¶
遭屠糜(昭州都曹皇甫僅三人部糧入/洞遭蠻賊掩殺及害夫力千餘)嘵咋計不出¶
還出招安辭半降半來拒蠻意猶狐疑厚以繒錦贈¶
狙心詐爲卑戎帳草草起賊戈躡背揮我聆老叟言¶
不&KR0116;顰&KR0031;眉吮毫兼疊簡占作南獠詩願值采詩官¶
一敷于彤墀¶
　　　&KR0009;聖俞¶
<pb:KR4d0069_SBCK_003-2b>¶
西陵山水天下佳我昔謪官君所嗟官閑憔悴一病¶
叟縣古瀟灑如山家雪消深林自斸(一作/斲)筍人響空¶
山隨摘茶有時携酒探幽絶往往上下窮煙霞嵓蓀¶
緑縟軟可藉野卉青紅春自華風餘落蘂飛靣旋日¶
暖山鳥鳴交加貪追時俗翫&KR0010;月不&KR0116;萬里留天涯¶
今來寂寞西岡口秋盡不見東籬花市亭揷旗&KR0242;新¶
酒十千得斗不可賖材非世用自當去一舸聱牙揮¶
釣車君能先往勿自滯行矣春洲生荻芽¶
　　　答梅聖俞寺丞見&KR0009;¶
憶昔識君&KR0004;我少君方壯風期一相許意氣曽誰譲¶
<pb:KR4d0069_SBCK_003-3a>¶
交遊盛京洛罇爼陪丞相騄驥日相追鸞凰志髙颺¶
詞章盡崔蔡論議皆歆向文㑹忝予盟詩壇推子將¶
談精鋒愈出飲劇歡無量賈勇爲無前餘光誰敢望¶
兹年五六&KR0010;人事堪悽愴南北頓暌乖相離獨飄蕩¶
失杯由畫足傷手因代匠移書雖激切拙語非欺誑¶
安知乃心愚而使所言妄權豪不自避斧質誠爲當¶
蒼皇得一邑奔走踰千嶂楚峽聽猿鳴荆江畏蛟浪¶
蠻方異時俗景物殊氣&KR0090;緑髪變風霜丹顔侵疾痒¶
常憂鵩鳥窺幸免江魚葬今兹荷寛宥遷徙來漢上¶
憔悴戴囚冠驅馳嗟俗狀王事多倥偬學業差遺忘¶
<pb:KR4d0069_SBCK_003-3b>¶
未能解綬去所戀寸禄養舉足畏逢仇低頭惟避謗¶
忻聞故人近豈憚驅車訪一别各衰翁相見問無恙¶
交情宛如舊歡意獨能強幸陪主人賢更值芳洲漲¶
菱荷亂浮泛水竹涵虚曠清風滿談席明月臨歌舫¶
已見洛陽人重聞畫樓唱怡然壹鬱冩蹔爾累囚放¶
自從還邑來㑹此驕陽亢神靈多請禱租訟煩笞榜¶
猶湏新秋涼漢水臨(一作/㵼)清&KR0222;野稼蕩浮雲晴山開¶
疊障聊以助吟詠亦可資酣暢北轅如未駕幸子能¶
來貺¶
　　　酬聖俞朔風見&KR0009;¶
<pb:KR4d0069_SBCK_003-4a>¶
因君朔風句令我苦寒吟離别時未幾崢嶸&KR0010;再隂¶
驚飈擊曠野餘響入空林客路行役逺馬蹄冰雪深¶
瞻言洛中舊期我髙陽吟故館&KR0152;知已新年傷客心¶
相逢豈能飲惟有涕沾&KR0109;¶
　　　送琴僧知白¶
吾聞夷中琴巳乆常恐老死無其傳夷中未識不得¶
見豈謂今逢知白彈遺音髣髴尚可愛何況之子傳¶
其全&KR0012;禽曉警秋野露空澗夜落春嵓泉二年遷謪¶
寓三峡江流無底山侵天登臨探賞乆不厭毎欲圖¶
&KR0030;存於前豈知山髙水深意乆以寫此朱絲絃酒酣¶
<pb:KR4d0069_SBCK_003-4b>¶
耳&KR0044;神氣王聽之爲子心肅然嵩陽山髙雪三尺有¶
客擁&KR0569;吟苦寒&KR0018;琴北走乞其贈持我此句爲之先¶
　　　聽平戎操¶
西戎&KR0018;固稽天誅勇夫戰死智士謨上人知白何爲¶
者年少力壯逃浮屠自言平戎有古操抱琴欲進爲¶
我娱我材不足置廊廟力弱又不堪戈殳遭時有事¶
獨無用偷安飽食與汝俱爾知平戎競何事自古無¶
不由吾儒周宣六月伐獫狁漢武五道征匈奴方叔¶
召虎乃真將衛青去病誠區區建功立業當盛日後¶
世稱詠於詩書平生又欲慕賈誼長纓直請繫單于¶
<pb:KR4d0069_SBCK_003-5a>¶
當衢理檢四靣啓有䇿不獻空踟蹰慙君爲我奏此¶
曲聽之空使壯士吁推琴置(一作/耽)酒恍若失誰謂子¶
琴能起予¶
　　　書冝城修木渠記後奉呈朱寺丞¶
因民之利無難爲使民以&KR0003;民忘疲樂哉朱君鄣靈¶
堤導鄢及蠻興衆陂古渠廢乆人莫知朱君三月而¶
復之沃土如膏瘠土肥百里&KR0010;&KR0010;無凶菑(一作/災)鄢蠻¶
之水流不止襄人思君無時已¶
　　　谷正至始得先所&KR0009;書及詩不勝喜慰因書¶
　　　數韻奉酬聖俞¶
<pb:KR4d0069_SBCK_003-5b>¶
寒日照深巷柴門朝尚閉有客自江來尺書千里至¶
啓書復何云但言南北異南方地常暖風物稱佳麗¶
梅蘤入新年蘭臯動芳氣樂哉登臨興豈厭江湖滯¶
伊予方寂寞刻苦窮文字萬國㑹王州群英馳儁軌¶
方朔常苦餓子雲非官意&KR0010;暮慘風塵官閑倦朝市¶
出處一云别所思寧可冀春江有歸鴈但使音書繼¶
　　　答梅聖俞¶
寒日照窮巷荆扉晨未開驚聞逺方信有客渡江來¶
開緘復何喜宛若見瓊瑰一爾乖出處未嘗持酒盃¶
官閑&KR0046;朝市&KR0010;暮慘風埃音書日可待春鴈暖應回¶
<pb:KR4d0069_SBCK_003-6a>¶
　　　病中聞梅二南歸¶
聞君解舟去秋水正沄沄野岸曠歸思都門辭世紛¶
稍逐商㠶伴&KR0004;隨征鴈羣山多淮甸出栁盡汴河分¶
楚色蕪尚(一作/上)緑江煙日半(一作/畔)曛客意浩已逺離¶
懷寧復云宣城好風月歸信幾時聞¶
　　　送蟾上人遊天台¶
昔年在伊洛林壑毎相從對掃竹下榻坐思湖上峯¶
自言伊洛波毎起滄洲憶今兹道行遊千里東南國¶
都門汴河上栁色入青煙流水向淮浦歸人隨越&KR0179;¶
東南遍林巘萬壑新流滿小桂緑應芳江春行已晚¶
<pb:KR4d0069_SBCK_003-6b>¶
藹藹赤城隂依依識古岑一去誰復見石橋雲霧深¶
　　　送徐生秀州法曹¶
一&KR0015;暫相從結交方恨晚猶兹簿領困況爾東南逺¶
落㠶淮口暮採石江洲暖黄鴿可&KR0009;書惟嗟&KR0031;翅短¶
　　　讀山海經圖¶
夏鼎象九州山經有遺載空濛大荒中杳靄群山㑹¶
炎海積歊蒸隂幽異明晦奔趨各異種倐忽俄萬態¶
群倫固殊禀至理寧一槩駭者自云驚生&KR0006;孰知怪¶
未能識造化但爾披圖繪不有萬物殊豈知方輿大¶
　　　依韻和聖俞見&KR0009;¶
<pb:KR4d0069_SBCK_003-7a>¶
與君結交深相濟同水火文章發春葩節行凜筠笴¶
吾才已愧君子齒又先我君惡予所非我許子云可¶
厥趣共乖時畏&KR0151;難轉輠道肥家所窮身老志彌果¶
毎嗟游從異有甚樊籠鏁天匠染青紅花腰呈裊娜¶
茍能柸酌同直待冠巾墮無欺挍讎貧鹽米尚餘顆¶
　　　晏太尉西園賀雪歌¶
隂陽乖錯亂五行窮冬山谷暖不冰一陽且出在地¶
上地下誰發萬物萌太隂當用不用事蓋由姦將不¶
斬虧國刑遂令邪風伺間&KR0169;潛中瘟疫於疲氓神哉¶
陛下至仁聖憂勤懇禱通精誠聖人與天同一體意¶
<pb:KR4d0069_SBCK_003-7b>¶
未發口天已聽忽収寒威還水官正時肅物凛以清¶
寒風得&KR0020;獵獵走瓦乾霰急落不停恍然天地半夜¶
白群雞失曉不及鳴清晨拜表東上閤鬱鬱瑞氣盈¶
宫庭退朝&KR0016;馬下銀闕馬滑不慣行瑶瓊晚趨賔館¶
賀太尉坐&KR0116;滿路流歡聲便開西園掃徑歩正見玉¶
樹花凋零小軒却坐對山石拂拂酒靣紅煙生主人¶
與國共休戚不惟喜恱將豐登湏憐鐡甲冷徹骨四¶
十餘萬屯邊兵¶
　　　送吴照鄰還江南¶
霜前江水磨碧銅岸背菱葉翹青蟲吴&KR0048;&KR0066;絲生幾¶
<pb:KR4d0069_SBCK_003-8a>¶
縷不羞月上扶桑東羞見清波照人景去時黒髪吹¶
春風五年歸來婦應喜從此不問西飛鴻¶
　　　答朱宷捕蝗詩¶
捕蝗之術世所非欲究此語興於誰或云豐凶&KR0010;有¶
數天孽未可人力支或言蝗多不易捕驅民入野踐¶
其畦因之姦吏恣貪擾户到頭歛無一遺蝗災食苗¶
民自苦吏虐民苗皆&KR0013;之吾嗟此語秖知一不究其¶
本論其皮驅雖不盡勝養患昔人固已決不疑秉蟊¶
投火況舊法古之去惡猶如斯旣多而捕誠未易其¶
失安在常由遲詵詵最&KR0003;子孫衆爲腹所孕多蜫蚳¶
<pb:KR4d0069_SBCK_003-8b>¶
始生朝畒暮已頃化一爲百無根涯口含鋒刃疾風¶
雨毒腸不滿疑常飢髙原下濕不知數進退整若隨¶
金鼙嗟兹羽孽物共惡不知造化其誰尸大凡萬事¶
悉如此禍當早絶防其微蠅頭出土不急捕羽翼巳¶
就功難施只驚群飛自天下不究生子由山陂官書¶
立法空太峻吏愚畏罰反自欺蓋藏十不敢申一上¶
心雖惻何由知不如寛法擇良令告蝗不隱捕以時¶
今苗因捕雖踐死明&KR0010;猶免爲蝝菑吾嘗捕蝗見其¶
事較以利害曽深思官錢二十買一斗示(一作/亦)以明¶
信民爭馳歛微成衆在人力頃刻露積如京坻乃知¶
<pb:KR4d0069_SBCK_003-9a>¶
孽蟲雖甚衆嫉惡苟銳無難爲往時姚崇用此議誠¶
哉賢相得所冝因吟君贈廣其說爲我持之告採詩¶
　　　答蘇子美離京見&KR0009;¶
衆竒子美貌堂堂千人英我獨疑其胷浩浩包滄溟¶
滄溟産龍蜃百怪不可名是以子美辭吐出人輙驚¶
其於詩最豪奔放何縱橫衆絃排律吕金石次第鳴¶
間以險絶句非時震雷霆兩耳不及掩百痾爲之醒¶
語言旣可駭筆墨尤其精少雖嘗力學老乃若天成¶
濡毫弄&KR0039;畫信手不自停端莊雜醜怪群星見欃槍¶
爛然溢紙幅視乆無定形使我終老學得一已足矜¶
<pb:KR4d0069_SBCK_003-9b>¶
而君兼衆美磊落猶自輕髙冠出人上誰敢揖其膺¶
群臣列丹陛幾位缺公卿使之束帶立可以重朝廷¶
況令參國議髙論吐崢嶸惜哉三十五白髪今已生¶
近者去江淮作詩&KR0009;離情口誦不及冩一日傳都城¶
退之序百物其鳴由不平天方苦君心欲使發其聲¶
嗟我非鸑鷟徒思和嚶嚶因風幸數&KR0009;警我聾與盲¶
　　　立秋有感&KR0009;蘇子美¶
庭樹忽改色秋風動其枝物情未必爾我意先已悽¶
雖恐芳節謝猶忻早涼歸起歩雲月暗顧瞻星斗移¶
四時有大信萬物誰與期故人在千里&KR0010;月令我悲¶
<pb:KR4d0069_SBCK_003-10a>¶
所嗟事業晚豈惜顔色衰廟謀今謂何胡馬日以肥¶
　　　喜雪示徐生¶
清穹(一作/空)凛冬威旱野渇天澤經旬三尺雪萬物變¶
顔色愁雲嘘不開慘慘連日夕寒風借天&KR0020;豪忽肆¶
陵轢空枝凍鳥雀癡不避彈弋長河寂無聲厚地若¶
&KR0027;坼隂階夜自照缺瓦晨復積貯㓗瑩&KR1413;壷量深埋¶
玉尺凝隂反窮剥陽九兆&KR0004;畫春回百草心氣動黄¶
泉脉堅冰雖未破土潤已潛釋常聞老農語一臘見¶
三白是爲豐年候占驗勝蓍䇿天兵血西陲萬轍走¶
供億嗟予媿疲俗奚術肥爾瘠惟幸&KR0010;之穰兹惠豈¶
<pb:KR4d0069_SBCK_003-10b>¶
人力非徒給租調且可銷盗賊從今㓗鬴廪期共飽¶
麰麥¶
　　　賦竹上甘露¶
梢梢兩竹枝甘露葉間垂草木有靈液隂陽疑以時¶
深山與窮谷往往嘗有之幸當君子軒得爲衆人知¶
物生隨所託晦顯各有冝聊以助歌詠兼堪飲童兒¶
　　　和對雪憶梅花¶
昔官西陵江峡間野花紅紫多斕斑惟有寒梅舊所¶
識異郷毎見心(一作/必)依然爲憐花自洛中看花上蜀¶
鳥啼綿蠻當時作詩誰唱和粉蘂自折清香繁今來¶
<pb:KR4d0069_SBCK_003-11a>¶
把酒對殘雪却憶江上髙樓山群花四時媚者衆何¶
獨此樹令人攀窮冬萬木立枯死玉艷獨發陵清寒¶
鮮妍皎如鏡裏靣綽約對若風中仙惜哉北地無此¶
樹霰雪漫漫平沙川徐生隨我客比郡冰霜旅舎逢¶
新年憶花對雪晨起坐清詩寳鐡裁琅玕長河風色¶
暖將動即看緑栁含春煙寒齋寂寞何以慰卯盃且¶
醉酣午眠¶
　　　歸鴈亭¶
荒蹊臘雪春尚埋我&KR0004;獨與徐生來城髙樹古禽鳥¶
野聲響格磔寒毰毸頽垣敗屋巍然在略可逺眺臨¶
<pb:KR4d0069_SBCK_003-11b>¶
傾臺髙株唯有栁數十夾路對立&KR0004;誰栽漸誅榛莾¶
辨草樹頗有桃李當墻隈欣然便擬趂時節斤鋤日¶
夕勞耘培新年風色日漸好晴天仰見鴈已回枯根¶
老脉凍不發遶之百匝空俳佪頑姿野態煩造化勾¶
芒不肯先喣吹酒酣幾欲揈大鼓驚起龍蟄驅春雷¶
偶然不到才數日顔色一變由誰催翠芽紅粒迸條¶
出纎趺嫰蕚如剪裁卧槎燒枿亦強發老朽不避衆¶
艷咍姹然山杏開最早其餘紅白各自媒&KR0004;開盛發¶
與零落皆有意思牽人懷衆芳勿使一時發當令一¶
落續一開畢春應湏酒萬斛與子共醉三千盃¶
<pb:KR4d0069_SBCK_003-12a>¶
　　　送韓子華¶
嗟我乆不見韓子如讀古書思古人忽然相逢又數¶
日&KR0015;語反不共一罇諌垣尸居職業廢朝事汲汲勞¶
精神子華筆力天馬足駑駘千百誰可群嗟予老鈍¶
不自&KR0015;尚欲疾走追其塵子華有時髙談駭我聽榮¶
枯萬物移秋春所以不見令我思見之如飲玉醴醇¶
叩門下馬忽來别髙㠶得風披飛雲離懷有酒不及¶
冩别後慰我寓於文¶
　　　送李太傅知冀州(端懿)¶
吾慕李漢超爲將勇無儔養士三千人人人百貔貅¶
<pb:KR4d0069_SBCK_003-12b>¶
關南三十年天子不北憂吾愛李允則善覘多計籌¶
虜動靜寢食皎如在&KR0031;眸出入若變化談&KR0015;摧敵謀¶
恩信浹南北聲名落燕幽二公材各異戰守兩堪尤¶
天下不用兵爾來三十秋今其&KR0071;者誰守冀得李侯¶
李侯年尚少文武學彬彪河朔一尺雪北風煖貂裘¶
上馬擘(一作/臂)長弓白羽飛金鍭臨行問我言我慙本¶
儒鯫漢超雖已乆故來尚歌謳允則事最近猶能想¶
風流將此聊爲贈勉哉行無留¶
　　　石&KR0144;詩(并序)¶
某啓近蒙朝恩守此州州之西南有瑯琊山唐李㓜¶
<pb:KR4d0069_SBCK_003-13a>¶
卿庻子泉者某在館閣時方國家詔天下求古碑石¶
之文集于閣下因得見李陽冰&KR0144;庻子泉銘學&KR0144;者¶
云陽冰之迹多矣無如此銘者常欲求其本而不得¶
于今十年矣及此來已&KR0023;焉而銘石之側又陽冰别¶
&KR0144;十餘字尤竒於銘文世罕傳焉山僧恵覺指以示¶
予予徘徊其下乆之不能去山之竒迹古今紀述詳¶
矣而獨遺此字予甚惜之欲有所述而患文辭之不¶
稱思予嘗愛其文而不及者梅聖俞蘇子羙也因爲¶
詩一首并封題墨本以&KR0009;二君乞詩刻于石¶
寒嵓飛流(一作/溜)落青苔旁斲石&KR0144;何竒哉其人已死¶
<pb:KR4d0069_SBCK_003-13b>¶
骨巳朽此字不滅留山隈山中老僧憂石泐印之以¶
紙磨松煤欲令留傳在人世持以贈客比瓊瑰我疑¶
此字非筆畫又疑人力非能爲始從天地胚渾判元¶
氣結此髙崔嵬當時野鳥踏山石萬古遺迹於蒼崖¶
山祇不欲人屢見毎吐雲霧深藏埋群仙飛空欲下¶
讀常借海月清光來嗟我豈能識字法見之但覺心¶
眼開辭慳語鄙不足記封題逺&KR0009;蘇與梅¶
　　　題滁州醉翁亭¶
四十未爲老醉翁偶題篇醉中遺萬物豈復記吾年¶
但愛亭下水來從亂峯間聲如自空落瀉向兩簷前¶
<pb:KR4d0069_SBCK_003-14a>¶
流入巖下溪幽泉助㳙㳙響不亂人語其清非管絃¶
豈不美絲竹絲竹不勝繁所以屢携酒逺歩就潺湲¶
野鳥窺我醉溪雲留我眠山花徒能&KR0015;不解與我言¶
惟有巖風來吹我還醒然¶
　　　贈學者¶
人禀天地氣乃物中最靈性雖有五常不學無由明¶
輪曲揉而就木直在中繩堅金礪所利玉琢器乃成¶
仁義不逺躬勤勤入至誠學旣積於心猶木之敷榮¶
根本旣堅好蓊鬱其幹莖爾曹冝勉勉無以吾言輕¶
　　　春寒効李長吉體¶
<pb:KR4d0069_SBCK_003-14b>¶
東風吹雲海天黒飢龍凍雲雨不滴嗔雷&KR0046;&KR0046;愁煙¶
白&KR0043;露無光瑶草寂東皇染花滿春國天爲花迷借¶
春色呼雲鏁日(一作/月)恐紅蔫幾日春隂養花魄悠悠¶
逺絮縈空擲愁思(一作/絲)織春挽不得髙樓去天無幾¶
尺逺岫參差亂屏碧¶
　　　幽谷(一作豐/樂亭)晚飲¶
一徑入蒙宻已聞流水聲行穿翠篠盡怱見青山横¶
山&KR0020;抱幽谷谷泉含石泓旁生嘉樹林上有好鳥鳴¶
鳥語谷中靜樹涼泉影清露蟬巳嘒嘒風溜時泠泠¶
渇心不待飲醉耳傾還醒嘉我二三友偶同丘壑情¶
<pb:KR4d0069_SBCK_003-15a>¶
環流席髙䕃置酒當崢嶸是時新雨餘日落山更明¶
山色巳可愛泉聲難乆聽安得白玉琴冩以(一作/之)朱¶
絲繩¶
外集卷第三¶
答梅聖俞兹年(疑是/兹來)¶
酬聖俞朔風見&KR0009;(此詩押兩吟字一本第/一韻作吟寒乃别韻)¶
聽平戎操競何事(競疑/是竞)¶
書冝城修木渠記後呈朱寺丞(朱名絃字儀甫治平/中為冝城令脩木渠)¶
(有功熈寧二年冬吴充薦改大理寺丞鄭獬為作/渠記公詩當在三年合入外集第四卷誤寘第三)¶
<pb:KR4d0069_SBCK_003-15b>¶
奉酬聖俞答梅聖俞(二詩多同而韻/異故兩存之)¶
答蘇子美子美(慶曆文粹作倩仲蓋/舜/舊字後篇同)¶
賦竹上甘露嘗有之(嘗一/作常)¶
歸鴈亭時發(慶曆文粹/作時歌)¶
石&KR0144;詩序子嘗(一作/予常)¶
<pb:KR4d0069_SBCK_003-16a>¶
#+PROPERTY: JUAN 3
#+PROPERTY: FILE SB04n0357-003歐阳文忠公文集奏議-卷第三.
<pb:KR4d0069_SBCK_003-1a>¶
奏議卷第三　歐陽文忠公集九十九¶
　　諫院¶
　　　論郭承祐不可將兵狀(慶暦三年)¶
右臣伏聞朝㫖用郭承祐爲鎮定部署臣自聞此除¶
改夙夜思惟(一作竊見朝廷以郭承祐爲鎮/定路緫管事關利害臣職當言)國家用¶
兵巳五六年未有纎毫所得挫盡朝廷威&KR0020;困却天¶
下生靈細(一作/&KR0055;)思厥由其失安在患在朝廷拘守常¶
例不肯越次擇材心知小(一作/非)人付以重(一作/要)任後¶
雖敗事亦終不悔今毎有除擬(一作差/不當)人或問於大¶
臣則曰雖知非材捨此别無人(一有/矣字)甚者欲塞人言¶
<pb:KR4d0069_SBCK_003-1b>¶
則必曰爾試别思更有誰可用乎(一作/者)臣亦嘗聞此¶
言毎退而歎息夫所謂别無人者豈是天下真無人¶
乎蓋不力(一作/肯)求之耳今不肯勞心(一無/二字)選(一作/㨂)擇¶
越(一作/不)次而用(一有/而字)但守常循例輕用小人寧誤犬¶
計一誤不(一作/一)悔後又復然至如&KR0081;懷敏頃在西邊¶
天下皆知其不可當時議者但曰捨懷敏(一有/則字)别未¶
有人難爲換易(一無此/四字)及其戰敗身亡横屍原野懷¶
敏旣不復生亦湏别求(一作别/湏有)人用臣謂(二字一/作且)今¶
日任(作/用)承祐亦猶當時用懷敏也況如(一無/如字)承祐¶
者凡庸(一無/三字)奴&KR0032;之才不及懷敏逺甚頃在澶州只¶
<pb:KR4d0069_SBCK_003-2a>¶
令(一有/營字)築(一有/州字)城㡬至生變豈可當此一路(一作/道)臣¶
謂朝廷(一作/天下)非不知承祐非才議者不過曰例當敘¶
進别更無人此乃因循之&KR0003;爾方今&KR0219;(一作/醜)虜狂謀¶
禍端已兆中外之士(一無/二字)見國家輕忽戎患弛武北¶
方人皆獻言願早爲備忽見如此除改誰不驚憂前¶
者劉六符之(一作/暫)來(一有便/使二字)朝廷忍耻就議蓋爲河¶
朔無可自(一作素/無可)恃難與速(一作/力)爭湏至屈意苟和¶
少寛禍患今幸得此自紓之計所冝多方汲汲(一無/二字)¶
精意(一作/選)將臣先爲禦(一作/預)備猶恐不及豈是因循¶
守例輕任(一作/用)小人之日也(一無/也字)其郭承祐欲乞早¶
<pb:KR4d0069_SBCK_003-2b>¶
移與一不用兵處知州或召還别與一閑慢職秩若¶
欲録其勤(一作/勲)舊優其戚里之恩閑官厚禄足可飬¶
之不必湏令居此要任伏願陛下深思大計不憚改¶
爲則天下幸甚取進止¶
　　　論元昊來人不可令朝臣管伴劄子(同前)¶
臣風(一作/竊)聞朝旨(一作/廷)欲以殿中丞任顓管領元昊¶
遣來一行人等(一本此十字只/作管待西人)臣竊知元昊此來全¶
無好意(一無此/四字)不(一作/未)肯稱臣(一有/又字)索物太多其志¶
不小(一作/少)乃是欲以強相迫脅爾(一無此/九字)朝廷旣(一/作)¶
(必)不能從則待其來人凡事不可過分至於禮數厚¶
<pb:KR4d0069_SBCK_003-3a>¶
薄賜與多少雖云小事不足較量然於事體之間所¶
繫者大凡兵交之使來入(一無/入字)大國必湏窺伺將相¶
勇怯覘察國家強弱&KR0002;(一作/如)見朝廷威怒未息(一作/回)¶
事&KR0020;(一作/意)未削則必内憂斬戮次恐拘留(一本此十/二字只作)¶
(莫測必有斬使出兵/之懼拘日在館之憂)使其偶得生歸自爲大幸則我¶
弱形未露壯論可持今&KR0002;便損國威過加厚禮先爲¶
自弱長彼驕心使其知我可欺則議論愈(一作論/事恐益)難¶
合矣必若成就其事尤湏鎮重爲先況其議必不成¶
可惜空損事體前次元昊來人至少朝廷只差(一作/以)¶
一班行(一有/人字)待之今來漸多遂差朝士&KR0002;其後次(一/無)¶
<pb:KR4d0069_SBCK_003-3b>¶
(次/字)來者漸(一作/更)盛則必湏差近侍矣是彼(一本彼字/作令賊)¶
轉自強我轉自弱(一有/矣字)況聞邵良佐昨來往彼僅免¶
屈辱而還則彼雖戎(一作/夷)狄不謂無謀今其來人必¶
湏極騁強辭以圖相勝&KR0002;能(一無/能字)先薄其禮以折之¶
亦挫賊(一作/廟謀)之一端也其元昊來人欲乞更不差官¶
管領送置驛中不湏急問(一本其字下卄一字止作/冝罷館待而比於前次更)¶
(可減/損)至於監視饋犒(一作/館待)傳道語言一了(一作/幹)事班¶
行足(一作/可)矣臣料今國家若不能曲從其意即(一本/無此)¶
(十/字)雖尊寵(一無/寵字)來人厚加禮遇(一本人字下四字/作而不從其請則)元¶
昊不免出兵(一無此/二字)攻冦(一有邊/鄙字)逞(一作/肆)彼忿心等¶
<pb:KR4d0069_SBCK_003-4a>¶
是不和何必自&KR0220;事(一作/國)體不&KR0002;急脩(一作/速嚴)邊備以¶
圖勝筭(一作/廟勝)取進止(三字一作惟/陛下留意)¶
　　　論元昊不可稱吾祖劄子(同前)¶
臣伏見如定等來西賊欲稱吾祖嚮聞朝議巳不許¶
之今日風聞議却未定不知虚的深切驚憂且吾祖¶
兩字是何等語便當拒絶理在不疑安有未定之&KR0003;¶
哉夫吾者我也祖者俗所謂翁也今匹夫臣庻尚不¶
肯妄呼人爲父若欲許其稱此號則今後詔書湏呼¶
吾祖是欲使朝廷呼蕃賊爲我翁矣不知何人敢開¶
此口且蕃賊撰此名號之時故欲侮翫中國而已今¶
<pb:KR4d0069_SBCK_003-4b>¶
&KR0002;得其稱臣則此二字尤湏論辨今自元昊已下名¶
稱官號皆用夷狄&KR0002;蕃語兀卒華言吾祖則今賊中¶
每事自用夷禮安得惟於此號獨用華言而不稱兀¶
卒且彼於我稱臣而使我呼爲祖於禮非便故當以¶
此折之可也朝廷自有西事以來處置乖方取&KR0015;於¶
人者多矣未有如此一事最可&KR0015;也竊慮小人妄有¶
議論伏乞拒而不聽取進止¶
　　　論乞廷議元吴通和事狀(同前)¶
右臣近有奏論今後軍國大事不湏祕密請集百官¶
廷議近聞(以上一/作伏見)元昊再遣使人將至闕下(一無/下字)和¶
<pb:KR4d0069_SBCK_003-5a>¶
之與否決在此行竊計廟謀合思成筭臣謂此最大¶
事也天下安危繫之今公卿士大夫愛君憂國者人¶
人各爲陛下深思極(一作/逺)慮惟恐廟堂之失䇿遂落¶
夷狄之姦謀衆口云云(一作/紛紛)各有論議一曰天下困¶
矣不和則力不能支少屈就之可以紓患一曰羌夷¶
險詐雖和而不敢罷兵則與不和無異是空包(一作/抱)¶
屈就之羞全無紓患之實一曰自屈志(一無此/三字)講和¶
之後(一有不/過欲字)退而休息練兵訓卒(一作訓/兵選將)以爲後圖¶
然此亦必不能者只以河朔(一有/料字)之事可知蓋慮纔¶
和之後便忘發憤因循弛廢(一作/廢弛)爲患轉深一曰縱¶
<pb:KR4d0069_SBCK_003-5b>¶
使元昊復(一作/稱)臣(一有/而字)西邊減費不弛武備不忘後¶
圖然猶有大可憂者北戎將(一作/必)攬通和之事以爲¶
己功過有邀求遂興兵革是暫息小患於關西復生¶
大患於河北臣忝爲耳目之官見國有大事旁採外¶
(一作/衆)論所聞如此異同然大抵皆謂就和則難不和¶
則易不和則害少和則害多然臣又不知朝廷之意¶
其議云何臣見漢唐故事(一有祖/宗旧制)大事必湏廷(一作/集)¶
議蓋以朝廷示廣大不欲自狹謀臣思公共不敢自¶
強故舉事多臧衆心皆服伏思國家自兵興以來常¶
祕大事&KR0004;欲&KR0046;藏護惜不使人知及其處置乖違豈¶
<pb:KR4d0069_SBCK_003-6a>¶
能掩蔽臣謂莫&KR0002;採大公之議収衆善之謀待其都¶
無所長(四字一作所/言無可採)自用廟謀(一有/固亦)未晚其元昊請¶
和一事伏乞(二字一/作請)於使人未至之前(一有/先字)集百官¶
廷議臣只自朝夕以來諸處詢訪已聞衆&KR0003;如此&KR0002;¶
使並集於廷各陳所見必有長策以禆萬一(一有惟/陛下裁)¶
(幸無下/九字)謹具狀奏聞伏&KR0248;勑旨¶
　　　論西賊議和利害狀(同前)¶
右臣伏自(一作/見)如定等到京以來竊聞朝議不許賊¶
稱吾祖必欲令其稱臣然後許和此乃國家大計廟¶
堂得策蓋由陛下至聖至明不苟目前之事能慮嚮¶
<pb:KR4d0069_SBCK_003-6b>¶
去之憂斷自宸&KR0168;決定大議然數日來風聞頗有無¶
識之人妄陳愚見不思逺患欲急就和臣雖知必不¶
能上惑聖聦然亦慮萬一少生疑沮則必壞巳成之¶
計臣職在言責理合辨明伏自西賊請和以來衆議¶
頗有異同多謂朝廷若許賊不稱臣則慮北戎别索¶
中國名分此誠大患然臣猶謂縱使賊肯稱臣則北¶
戎尚有邀功責報之患是臣與不臣皆有後害如不¶
得已則臣而通好猶勝不臣然於後患不免也此有¶
識之士憂國之人所以不願急和者也今若不許通¶
和不過懼賊來冦耳且數年西兵遭賊而敗非是賊¶
<pb:KR4d0069_SBCK_003-7a>¶
能善戰蓋由我自繆謀今如遣范仲淹處置邊防稍¶
不失所(一有/則字)賊之勝&KR0018;尚未可知以彼驕兵當吾整¶
旅使我因而&KR0023;勝則善不可加但得兩不相傷亦巳¶
(一作/足)挫賊銳氣縱仲淹不幸小敗亦所失不至如前¶
後之繆謀(一作/戰)是比於通和之後别有大患則所損¶
猶少此善筭之士見逺之人所以知不和害小而不¶
懼未和也臣謂方今不羞屈志急欲就和者其人有¶
五一曰不忠於陛下者欲急和二曰無識之人欲急¶
和三曰姦邪之人欲急和四曰疲兵懦將欲急和五¶
曰陜西之民欲急和自用兵以來居廟堂者勞於斡¶
<pb:KR4d0069_SBCK_003-7b>¶
運在邊鄙者勞於戎事&KR0002;有避此勤勞茍欲陛下屈¶
節就和而自偷目下安逸他時後患任陛下獨當此¶
臣所謂不忠之臣欲急和者也和而偷安利在目下¶
和後大患伏而未發此臣所謂無識之人欲急和者¶
也自兵興以來陛下憂勤庻政今小人但欲苟和之¶
後寛陛下以太平無事而望聖心怠於庻政(一作/事)因¶
欲進其邪佞惑亂聦明大抵古今人主憂勤小人所¶
不願也此臣所謂姦邪之人欲急和也屢敗之軍不¶
知得人則勝但謂賊來常敗此臣所謂懦將疲兵欲¶
急和也此四者皆不足聽也惟西民困乏意必望和¶
<pb:KR4d0069_SBCK_003-8a>¶
請因宣撫使告以朝廷非不欲和而賊未遜順之意¶
然後深戒有司寛其力役可也其餘一切小人無識¶
之論伏望聖慈絶而不聽使大議不沮而善筭有成¶
則社稷之福也謹具狀奏聞伏候勑㫖¶
　　　論乞不遣張子奭使元昊劄子(同前)¶
臣竊聞昊賊來人議論數日全無遜順之意朝廷又¶
欲遣張子奭復往賊中仍聞且只(一有/令字)在延州伺候¶
賊意待其來迎方敢前進不知果有如此議否&KR0002;實¶
有之大爲不便臣謂方今兩議未決正是各爭名分¶
之時尤不可自&KR0220;事體元昊旣見朝廷議論不合必¶
<pb:KR4d0069_SBCK_003-8b>¶
料邊防湏爲準備其僞以好辭來迎子奭使我望和¶
而少弛然後不意以出(一作出/不意以)攻子奭或&KR0013;拘留或¶
遭虐害以爲中國萬世之辱則悔何及焉雖不如此¶
使子奭端坐延州不來省問欲歸則又慮來迎乆待¶
則寂然無報進退不得何耻如之蓋元昊已與中國¶
三次商量必知難合子奭之往又别無議論未盡之¶
事彼(一有/必字)不急求相見則於臣二&KR0003;慮有一焉臣不¶
知朝廷以昊賊爲可臣乎不可乎若有可臣則自當¶
以重兵壓境仍選忠厚知謀之士直入賊中&KR0003;令臣¶
伏如其不可則何必遣人或但欲遷延歳月不拒絶¶
<pb:KR4d0069_SBCK_003-9a>¶
之則只當因如定之回賜以甘言許其厚賂諭以若¶
能遜順則使通意邊臣俟得其實然後定議乃是未¶
絶其來之意也不可令天子使臣待賊命而進退萬¶
一遭其拒絶或&KR0013;拘執則於事無益空損國威爲今¶
計者不若速遣范仲淹嚴備邊境徐放如定等還當¶
自爲謀以求勝筭取進止¶
　　　論乞不受吕紹寜所進羡餘錢劄子(同前)¶
臣風聞轉運使吕紹寜纔至淮南便進見錢十萬貫¶
不知是(一作/果)否臣見兵興以來天下困弊者非獨備¶
邊之費半由官吏壞之今三司自爲闕錢累於東南¶
<pb:KR4d0069_SBCK_003-9b>¶
剗刷及以&KR0150;帛回易則南方庫藏豈有剰錢閭里編¶
民必無藏鏹故淮甸近歳號爲錢荒不知紹寜纔至¶
淮南用何術於何處得此錢以進若將官庫錢上進¶
則逐州合使錢處甚多必致闕乏若於民間科率則¶
人力豈任且十萬緡錢國家得之所益至微外處取¶
之爲害不細往年李定王逵(一作/逹)軰皆刻剥疲民進¶
奉至今南方嗟怨況今年江淮王倫大(三字一作/諸路自)警¶
劫後繼以蝗旱爲孽民間困窘尤要撫存而紹寜欺¶
罔朝廷妄有進獻伏乞特降指揮下别路選差一精¶
強官將淮南一路見管錢帛磨勘大數取見紹寜所¶
<pb:KR4d0069_SBCK_003-10a>¶
進何處得來苟渉欺妄乞賜重行朝典其所進錢伏¶
乞聖慈拒而不受以彰朝廷均䘏外方防禦姦吏刻¶
剥之意取進止¶
　　　論孫抃不可使契丹劄子(慶暦三年)¶
臣伏見差孫抃等充契丹人使臣謂朝廷新遭契丹¶
侮慢陵辱之後必能發憤毎事挂心几在機冝合慎¶
措置及見抃等&KR0013;選乃知忘忽慮患依舊因循今西¶
賊議和事連北虜中間屢牒邊郡來問西事了與未¶
了今專使到彼必先問及應對之際動關利害一言¶
苟失爲患非輕豈可四人之中令抃先往抃本蜀人¶
<pb:KR4d0069_SBCK_003-10b>¶
語音訛謬又其爲性靜黙自安軍國之謀未甞與議¶
凡關機事多不諳詳臣聞古者遣使最號難才不受¶
以辭許其專對蓋取其臨事而敏應卒(一作/變)無窮今¶
抃旣不可預教以言則將何以應卒苟一踈脫取&KR0015;¶
四夷其孫抃欲乞不令出使或恐中書不能逆抃人¶
情尚執(一作/守)前議即乞别今一人言語分明稍知朝¶
廷事者先往貴不誤事且醜虜君臣頗爲強&KR0219;中國¶
常落其計不可不知今欲雪前耻雖知未能其如後¶
患豈可不慮伏望聖慈早令兩府别議取進止¶
　　　論范仲淹宣慰陜西劄子(同前)¶
<pb:KR4d0069_SBCK_003-11a>¶
臣風聞如定等不乆放還竊縁此來議論必未諧和¶
湏慮驕賊猖狂忿兵攻冦凡関邊備正要枝梧伏覩¶
朝旨己差范仲淹田況等爲宣撫使今日風聞韓&KR0318;¶
以仲淹已作參政欲自請行不知是否以臣愚見不¶
若且遣仲淹速去&KR0318;與仲淹皆是國家委任之臣材¶
識俱堪信用然仲淹於陜西軍民恩信尤爲衆所推¶
伏今若仲淹外捍冦兵而&KR0318;居中應副必能共濟大¶
事庻免後艱若陛下以新用仲淹責其展効則且令¶
了此一事俟邊防稍定不兩三月自可還朝旣先弭¶
於外虞可漸修於闕政今邊事是目下之急不可遲¶
<pb:KR4d0069_SBCK_003-11b>¶
緩以失事機伏望斷自宸&KR0168;輟仲淹速去以備不虞¶
取進止¶
奏議卷第三¶
論廷議元昊通和事狀將至(至一/作到)所聞如此異同(一/作)¶
(雖有異/有同)置(一作/措置)¶
論乞不受吕紹寧所進羡餘劄子紹寧所進(此下一/有自字)¶
論孫抃劄子際(一作/間)¶
#+PROPERTY: JUAN 3
#+PROPERTY: FILE SB04n0358-003歐阳文忠公文集居士集-卷第三.
<pb:KR4d0069_SBCK_003-1a>¶
居士集卷第三　歐陽文忠公集三¶
　　古詩三十一首¶
　　　啼鳥¶
窮山候至陽氣生百物如與時節爭官居荒涼草樹¶
宻撩亂紅(一作亂/紅殷)紫開繁英花深葉暗耀朝日日(一/作)¶
(一)暖衆鳥皆嚶鳴鳥言我豈解爾意綿蠻但愛聲可¶
聽南䆫睡多春正羙百舌未曉催天明黄鸝顔色巳¶
可愛舌端啞咤如嬌嬰竹林靜啼(一作/啼盡)青竹笋深處¶
不見惟聞聲陂田遶郭白水滿戴勝榖榖催春耕誰¶
謂鳴鳩拙無用雄雌各自知隂晴雨聲蕭蕭泥滑滑¶
<pb:KR4d0069_SBCK_003-1b>¶
草深苔緑無人行獨有花上提葫蘆勸我沽酒花前¶
傾其餘百種各嘲&KR1116;異郷殊俗難知名我遭讒口身¶
落此毎聞巧舌冝可憎春到山城苦寂寞把盞常恨¶
無娉婷花開鳥語輙自醉醉與花鳥爲交(一作/友)朋花¶
能嫣然顧我&KR0015;鳥勸我飲非無情身閑酒羙惜光景¶
惟恐鳥散花飄零可&KR0015;靈均楚澤畔離騷憔悴愁獨¶
醒¶
　　　遊瑯瑘山¶
南山一尺雪雪盡山蒼然澗谷深自暖梅花應巳繁¶
使君猒&KR0016;從車馬留山前行歌招野叟共歩青林間¶
<pb:KR4d0069_SBCK_003-2a>¶
長松得髙䕃盤石堪醉眠止樂聽山鳥携琴冩幽泉¶
愛之欲忘返但苦世俗牽歸時始覺逺明月髙峯巔¶
　　　讀徂徠集¶
徂徠魯東山石子居山阿魯人之所瞻子與山嵳峩¶
今子其死矣東山復誰過精魄已埋没文章豈能磨¶
壽命雖不長所得固巳多舊藁偶自録滄溟之一蠡¶
其餘誰付與散失存㡬何存之警後世古鑑照妖魔¶
子生誠多難憂患靡不罹(音/羅)宦學三十年六經老研¶
摩問胡所專心仁義丘與軻揚雄韓愈氏此外豈知¶
他&KR0057;勇攻佛老&KR0108;筆如揮戈不量敵衆寡膽大身么¶
<pb:KR4d0069_SBCK_003-2b>¶
麽徃年遭母䘮泣血走岷峨垢面跣&KR0031;足鋤犁事田¶
坡至今郷里化孝悌勤&KR0345;禾昨者來太學青衫踏朝¶
靴陳詩頌聖徳厥聲續猗那羔鴈聘黄晞晞驚走鄰¶
家施爲可恠駭世俗安委蛇謗口由此起中之&KR0002;飛¶
梭上頼天子明不挂網者羅憶在太學年大雪如翻¶
波生徒日盈門飢坐列鴈鵝絃誦聒鄰里唐虞賡詠¶
歌常續最髙第騫游各名科豈止學者師謂冝國之¶
皤夭壽反仁鄙誰尸此偏頗不知詉詉者又忍加詆¶
訶聖賢要乆逺毀譽暫諠譁生爲舉世疾死也(一作/者)¶
魯人嗟作詩遺魯社祠子以爲歌¶
<pb:KR4d0069_SBCK_003-3a>¶
　　　大&KR0044;二首¶
四時成萬物寒暑迭鈞陶壯陽當用事大夏蒸炎歊¶
造化本無情怨咨徒爾勞身微天地闊四顧無由逃¶
九門閶闔開萬仞崑崙髙積雪寒凛凛清風吹寥寥¶
嗟我雖欲徃而身無羽毛¶
陽暉爍四野萬里纎雲収羲和困路逺正午當空留¶
枝條不動影草木皆含愁深林虎不嘯卧喘如呉牛¶
蜩蟬一何微嗟爾徒啾啾¶
　　　幽谷泉¶
踏石弄泉流尋源入幽谷泉傍野人家四面深篁竹¶
<pb:KR4d0069_SBCK_003-3b>¶
漑稻滿春疇鳴渠遶茅屋生長飲泉甘䕃泉栽羙木¶
潺湲無春冬日夜響山曲自言今白首未慣逢朱轂¶
顧我應可恠每來聽不足¶
　　　百(一作/栢)子坑賽龍¶
嗟龍之智誰可拘出入變化何須&KR0119;壇平樹古潭水¶
黒沉沉影響疑有無四山雲霧忽晝合瞥起直上拏¶
空虚&KR0027;魚帶去半空落雷輷電走先後驅傾崖倒澗¶
聊一戯頃刻萬物皆涵濡青天却掃萬里靜但見緑¶
野如雲敷明朝老農拜潭側鼔聲坎坎鳴山隅野巫¶
醉飽廟門闔狼藉烏鳥爭殘餘¶
<pb:KR4d0069_SBCK_003-4a>¶
　　　憎蚊¶
擾擾萬&KR0011;殊可憎非一族甚哉蚊之微豈足汙簡牘¶
乾坤量廣大善惡皆含育荒茫(一作/荒)三五前民物交¶
相黷禹鼎象神姦蛟龍逺濳伏周公驅猛獸人始居¶
川陸爾來千百年天地得清肅大患已云除細微遺¶
不録蠅䖟蚤虱蟣蜂蝎蚖蛇蝮惟爾於其間有形纔¶
一粟雖微無柰衆惟小難防毒嘗聞髙郵間猛虎死¶
凌辱哀哉露䈥女萬古讎不復水郷自冝爾可恠窮¶
邊俗晨飱下帷幬盛暑泥駒犢我來守窮山地氣&KR0057;¶
卑溽官閑&KR0180;所便惟睡冝偏足難堪爾&KR0011;多枕席猒¶
<pb:KR4d0069_SBCK_003-4b>¶
縁撲燻簷(一作/之)苦煙埃燎壁疲照燭荒城繁草&KR0035;旱¶
氣飛炎熇羲和驅日車當午不轉轂清風得夕涼如¶
赦脫囚梏掃庭露青天坐月䕃嘉木汝寧無他時(一/作)¶
(日)忍此見(一作/見此)迫促翾翾伺昏黒稍稍出壁屋填空¶
來&KR0002;翳聚&KR0169;多可掬叢身疑䧟圍聒耳如遭哭猛攘¶
欲張拳暗中甚(一作/疑)飛鏃手足不自救其能營背腹¶
盤飡勞扇拂立寐僵僮僕端然窮百計還坐瞑雙目¶
於吾固不較在爾誠爲酷誰能推物理無乃乖人欲¶
騶虞鳯皇麟千載不一矚思之不可見惡者無由逐¶
　　　重讀徂徠集¶
<pb:KR4d0069_SBCK_003-5a>¶
我欲哭石子夜開徂徠編開編未及讀涕泗已漣漣¶
勉盡三四章収淚輙忻懽切切(一作昭昭/一作昭晰)善惡戒丁¶
寧仁義言如聞子談論疑子立我前乃知長在世誰¶
謂巳(一作/子)沉泉昔也人事乖相從常苦艱今而毎思¶
子開卷子在顔我欲貴子文刻以金玉聮金可爍而¶
銷玉可碎非堅不&KR0002;書(一作/傳)以紙六經皆紙傳但當¶
書百本(一作傳十/以爲百)傳百以爲千或落於四夷或藏在¶
(一作/於)深山待彼謗熖(一作/艶)熄放此光芒懸人生一世¶
中長短無百年無窮在其後萬世在其先得長多幾¶
何得短未足憐惟彼不可朽名聲文行然讒誣不須¶
<pb:KR4d0069_SBCK_003-5b>¶
辨亦止百年間百年後來者憎愛不相縁公議然後¶
出自然見媸妍孔孟困一生毀逐遭百端後世苟不¶
公至今無聖賢所以忠義士恃此死(一作輕/死此)不難當¶
子病方革謗辭正騰喧衆人皆欲殺聖主獨保全巳¶
埋猶不信僅免斵其棺此事古未有毎思輙長嘆我¶
欲犯衆怒爲子記此&KR0072;下紓冥冥忿仰叫昭昭天書¶
於蒼翠石立彼崔嵬巔詢求子丗家恨子兒女頑經¶
歳不見報有辭未能銓(一作/詮)忽開子遺文使我心已¶
寛子道自能乆吾言豈須鐫¶
　　　汝癭答仲儀(一作答王素汝癭)¶
<pb:KR4d0069_SBCK_003-6a>¶
君嗟汝癭多誰謂汝土惡汝癭雖云苦汝民居自樂¶
郷閭同飲食男女相媒妁習俗不爲嫌譏嘲豈知怍¶
汝山西南險平地猶磽确(一作确犖一作/磽䃕一作确䃕)汝樹生擁¶
(一作/癰)腫根株浸溪壑山川固巳然風氣冝其濁接境¶
化襄鄧餘風&KR0013;伊雒思予昔曽遊所見可驚愕喔喔¶
聞語&KR0015;纍纍滿城郭傴婦懸甕盎嬌嬰包&KR0401;鷇無由¶
辨肩頸有&KR0011;&KR0027;縮殻噫人禀最靈反不如鳬鶴駢枝¶
雖形累小小固(一作/故)可略癰瘍暫畜聚決潰終當涸¶
贅疣附攴體幸或不爲虐未&KR0002;此巍然所生非所託¶
&KR0843;喉繫性命鍼石難砭(一作/破)削農皇古神聖爲世名¶
<pb:KR4d0069_SBCK_003-6b>¶
百藥豈不有方書頑然莫銷爍(一作/鑠)温湯汝靈泉亦¶
不能湔瀹君官雖謫居政可瘳(一作/療)民瘼奈何不哀¶
憐而反恣訶(一作/嘲)謔文辭騁新工醜恠極名貌汝士¶
雖多竒汝女少纎弱翻愁太守宴誰與唱清角乖離¶
南北殊魂夢山陂邈握手未知期&KR0009;詩(一作/書)聊一噱¶
　　　滄浪亭(一本上云&KR0009;題子羙)¶
子羙&KR0009;我滄浪吟邀我共作(一作/賦)滄浪篇滄浪有景¶
不可到使我東望心悠然荒灣野水氣象古髙林翠¶
阜相回環新篁抽笋&KR0264;夏影(一作/景)老枿亂發爭春妍¶
水禽閑暇事髙格山鳥日夕相啾喧不知此地幾興¶
<pb:KR4d0069_SBCK_003-7a>¶
廢仰視喬木皆蒼煙堪嗟人迹到不逺雖有來路曾¶
無縁窮竒極恠誰似子搜索幽隱探神仙&KR0004;尋一逕¶
入䝉密豁目異境無窮邊風髙月白最冝夜一片瑩¶
淨鋪瓊田清光不辨水與月但見空碧涵漪漣(一有/姑蘇)¶
(臺邊人響絶夜靜/徃徃聞鳴船兩句)清風明月本無價可惜秖賣四萬¶
錢又疑此境(一作/景)天乞與壯士憔悴天應憐鴟夷古¶
亦有獨徃江湖波濤渺飜天﨑嶇世路欲脫去反以¶
身試蛟龍淵豈如(一作/知)扁舟任飄兀紅渠渌浪揺醉¶
眠丈夫身在豈長弃新詩羙酒(一作詩/新酒羙)聊窮年雖然¶
不許俗客到莫惜佳句人間傳¶
<pb:KR4d0069_SBCK_003-7b>¶
　　　寳劒¶
寳劒匣中藏暗室夜常(一作)明欲知天將雨錚爾劒有¶
聲神龍本一物氣&KR0011;感則鳴常恐躍匣去有時暫開¶
鋦(疑止當/作扄)煌煌七星文照曜三尺冰此劒在人間百¶
妖夜&KR0053;形姦兇與佞媚膽破骨亦驚試以向星月飛¶
光射攙槍藏之武庫中可息天下兵柰何狂胡兒尚¶
敢邀金繒¶
　　　秋晚凝翠亭(探韻作)¶
黃葉落(一作落/葉滿)空城青山遶官&KR0351;風雲凄已髙歳月¶
驚何邁陂田寒未&KR0053;野水淺生&KR0128;晴林紫榴坼霜日¶
<pb:KR4d0069_SBCK_003-8a>¶
紅梨曬蕭踈喜竹勁寂寞傷蘭敗叢菊如有情幽芳¶
慰&KR0012;介嘉客日可携寒醅羙新醡(音/債)登臨無猒頻冰¶
雪行即届¶
　　　菱溪大(一本無/大字)石¶
新霜夜落秋水淺有石露出寒溪垠苔昏土蝕禽鳥¶
啄出没溪水秋復春溪邊老翁生長見疑我來視何¶
殷勤愛之逺徙向幽谷曵以三犢載兩輪行穿城中¶
罷市看但驚可恠誰復珍荒煙野草埋没乆洗以石¶
竇清泠泉朱欄緑竹相掩映選(一作/邀)致佳處當南軒¶
南軒旁列千萬峯曾未有此竒嶙峋乃知異物世&KR0001;¶
<pb:KR4d0069_SBCK_003-8b>¶
少萬金爭買傳幾人山河百戰變陵谷何爲落彼荒¶
溪濆山經地誌不可究遂令異&KR0003;爭紛紜皆云女媧¶
&KR0004;鍜錬融結一氣凝精純仰視蒼蒼&KR0024;其缺染此紺¶
碧瑩且温或疑古者燧人氏鑚以出火爲炮燔苟非¶
神聖親手迹不爾孔竅(一作/穴)誰雕剜又云漢使把漢¶
節西北萬里窮崑崙行經于闐得寳玉流入中國隨¶
河源沙磨水激自穿穴所以鐫鑿無瑕痕嗟予有口¶
莫能辨歎息但以兩手捫盧仝韓愈不在世彈壓百¶
恠無雄文爭竒&KR0242;異各取勝遂至荒誕無根原天髙¶
地厚靡不有(一作/有定)醜好萬狀奚足論惟當掃雪席其¶
<pb:KR4d0069_SBCK_003-9a>¶
側日與嘉客陳清罇¶
　　　送姜秀才遊蘇州¶
憶從太學諸生列我尚弱齡君秀發同時並薦幾存¶
亡一夣十年如倐忽壯心君未減青春多難我今先¶
白髮山花撩亂鳥綿蠻更盡一罇明日别¶
　　　送孫秀才¶
髙門煌煌爀如赭&KR0020;利聲名爭借假(一作/假借)嗟哉子獨¶
不顧之訪我千山一羸馬明珠渡水覆舟失贈我璣¶
貝猶滿把(生携文數十篇/見訪渡江而失)遲遲顧我不欲去問我無¶
窮慚報寡時之所弃子獨嚮無乃與世異取捨¶
<pb:KR4d0069_SBCK_003-9b>¶
　　　新霜二首¶
天雲慘慘秋隂薄卧聽北風鳴屋角平明驚鳥四散¶
飛一夜新霜群木落南山鬱鬱舊可愛千仞巉巖如¶
刻削林枯山瘦失顔色我意豈能無寂寞衰顔得酒¶
猶彊發可醉豈須嫌酒濁泉傍菊花方爛漫短日寒¶
輝相照灼無情木石尚須老有酒人生何不樂¶
荒城草樹多隂暗日夕霜雲意濃淡長淮漸落見洲¶
渚野潦&KR0004;清(一作/晴)收瀲灩蘭枯蕙死誰復弔殘菊籬¶
根爭豔豔青松守節見臨危正色凛凛不可犯芭蕉¶
芰荷不足數狼藉徒能汚池檻時行&KR0053;斂歳將窮冰¶
<pb:KR4d0069_SBCK_003-10a>¶
雪嚴凝從此漸咿&KR0687;兒女感時節愛惜朱顔屢窺鑑¶
惟有壯士獨悲歌拂拭塵埃磨古劒¶
　　　豐樂亭小飲¶
造化無情不擇物春色亦到深山中山桃溪杏少意¶
思(一作有/誰顧)自趂時節開春風看花遊女不知醜古粧¶
野態争花紅人生行樂在(一作/當)勉彊有酒莫&KR0018;瑠琉¶
鍾主人勿&KR0015;花與女嗟爾自是花前翁¶
　　　四月九日幽谷見緋桃盛開¶
經年種花滿幽谷花開不暇把一巵(一作/枝)人生此事¶
尚難必况欲功名書鼎彛深紅淺紫看雖好(一作/羙)顔¶
<pb:KR4d0069_SBCK_003-10b>¶
色不柰東風吹緋桃一樹獨後發意&KR0002;待我留芳菲¶
清香嫰蘂含不吐日日恠我來何遲無情草木不解¶
語向我有意偏依依羣芳落盡始爛漫榮枯不與衆¶
豔随念花意厚何以報唯有醉倒花東西盛開比落¶
猶數日清(一作/芳)罇尚可三四携¶
　　　秋懷二首&KR0009;聖俞(一本擬孟郊體秋懷)¶
&KR0012;管叫秋月清砧韻霜風天涯逺夣歸(一作歸/逺夢)驚斷¶
山千重群物動巳息百憂感從中日月矢&KR0031;流四時¶
環無窮隆隂夷老物摧折壯士胷壯士亦何爲素絲¶
悲青銅¶
<pb:KR4d0069_SBCK_003-11a>¶
羣木落空原南山髙巃嵸巉巖想詩老瘦骨寒愈聳¶
詩老&KR0011;秋蟲吟秋聲百種披霜(一作/芳)掇&KR0012;英泣古弔¶
荒冢琅玕叩金石清響聽生悚何由幸見之使我滌¶
煩冗飛鳥下東南音書無日捧¶
　　　希眞堂東(一本無/東字)手種菊花十月始開¶
當春種花唯恐遲我獨種菊君勿誚春枝滿園爛張¶
錦風雨須&KR0119;落顚倒看多易猒情不專&KR0242;紫誇紅隨¶
俗好豁然髙秋天地肅百(一作/萬)物衰零誰暇弔君看¶
金蘂正芬敷曉日浮霜相照耀(一本有後時寧與竹/栢榮媚世不爭桃李)¶
(&KR0015;兩/句)煌煌正色秀可餐藹藹清香寒愈峭髙人避喧¶
<pb:KR4d0069_SBCK_003-11b>¶
守幽獨淑女靜(一作/靚)容修(一作/羞)窈窕方當揺落看轉¶
佳慰我寂寥何以報時携一罇相就飲如得貧交論¶
乆要我從多難壯心衰迹與世人殊靜躁種花勿(一/作)¶
(不)種兒女花老大安能逐年少¶
　　　挋霜花¶
芳菲能幾時顔色如自愛鮮鮮弄霜曉裊裊含風態¶
蕙蘭殞秋香桃李媚(一作/嬌)春醉時節雖不同盛衰終¶
一致莫&KR0015;黄菊花籬根守憔悴¶
　　　懷嵩樓晚飲示徐無黨無逸(一本作奉和徐/生見示懷嵩樓)¶
(晚飲一本/無見示字)¶
<pb:KR4d0069_SBCK_003-12a>¶
滁山不通車滁水不載舟舟車路所窮嗟誰肯來遊¶
念非吾在此二子來何求不見忽三年見之忘百憂¶
問其别後學&KR0004;&KR0002;繭緒抽縱横漸組織文章爛然浮¶
引伸無窮極卒歛以軻丘少進日如此老退誠可羞¶
弊邑亦何有青山遶城樓泠泠谷中泉吐溜彼(一作/&KR0013;)¶
山幽石醜駭溪恠天竒瞰龍湫子&KR0004;如可樂乆乃歎¶
以愀云此譬圖&KR0030;暫看已宜&KR0053;荒涼(一作/村)草樹間暮¶
館城南陬破屋仰見星䆫風冷如鎪歸心中夜起輾¶
轉卧不周我爲辦酒肴羅列蛤與蛑酒酣微探之仰¶
&KR0015;不頷頭曰予非此儂又不&KR0018;譴&KR0057;自非世不容安¶
<pb:KR4d0069_SBCK_003-12b>¶
事此爲囚幸以主人故﨑嶇幾摧輈一來勤已多而¶
況欲乆留我語頓遭屈顔慚汗交流川塗冰已壯霰¶
(一作/霜)雪行將稠羡子兄弟秀雙鴻翔髙秋嗈嗈飛且¶
鳴歳暮憶南州飲子今日歡重我明日愁來貺辱已¶
厚贈言媿非酬¶
　　　瑯瑘山六題(一本作山中六題/注云瑯瑘山中)¶
　　　　歸雲洞¶
洞門常自(一作/似)起煙霞洞穴傍穿透谿谷朝看石上¶
片雲隂夜半山前春雨足¶
　　　　瑯瑘谿¶
<pb:KR4d0069_SBCK_003-13a>¶
空山雪消谿水漲遊客渡谿横古槎不知谿源來逺¶
近但見流出山中花¶
　　　　石屏路¶
石屏自&KR0029;浮雲外石路乆無人跡行我來携酒醉其¶
下卧看千峯秋月明¶
　　　　班春亭¶
信馬尋春踏雪泥醉中山水弄清輝野僧不用相迎¶
送乘興閑來興盡歸¶
　　　　庶子泉¶
庶子遺蹤留此地寒嵓徙&KR0029;弄飛泉古人不見心可¶
<pb:KR4d0069_SBCK_003-13b>¶
見一片清光長皎然¶
　　　　惠覺方丈¶
青松行盡到山(一作/松)門亂峯深處開方丈已能宴坐¶
老山中何用聲名傳海上¶
居士集卷第三¶
熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_003-14a>¶
　汝癭詩平地猶确䃕衢本作确犖吉本作磽䃕建¶
　本作确䃕蜀本羅氏本作磽确朝佐按字書磽通¶
　作墝确通作埆礜　磽确不平也犖駮牛也䃕石¶
　相扣聲确犖磽䃕确䃕字各不同今從蜀本羅氏¶
　本作磽确而以諸本注其下　語&KR0015;(一作/&KR0015;語)¶
啼鳥花開(一作/間)¶
讀徂徠集唐虞賡詠歌(歌一/作謌)反仁(一作/及仁)¶
幽谷泉日夜(石本作/夜夜)¶
憎蚊出壁屋(出一/作去)¶
汝癭有&KR0011;(一作/似)¶
<pb:KR4d0069_SBCK_003-14b>¶
滄浪亭到不逺(到一/作去)紅渠(一作/蕖)¶
寳劒照曜(曜一/作燿)¶
菱溪大石&KR0004;鍜(一作/所鍜)歎息(一作/惜)¶
送孫秀才争借假(一作相/假借)與世(一作/時)¶
新霜風鳴(一作/吹)歳將(一作/歳物)¶
幽谷見緋桃人生此事尚難必(一作世間小/事尚如此)¶
秋懷吟秋(一作/鳴秋)琅玕(一作/琅琅)下東南(下一/作不)¶
懷嵩樓晚飲日如此(日一/作且)欲乆留(乆一/作之)南州(州一/作洲)¶
#+PROPERTY: JUAN 3
#+PROPERTY: FILE SB04n0361-003歐阳文忠公文集易童子問-卷第三.
<pb:KR4d0069_SBCK_003-1a>¶
易童子問卷第三　歐陽文忠公集七十八¶
童子問曰繫辭非聖人之作乎曰何獨繫辭焉文言¶
說卦而下皆非聖人之作而衆說淆亂亦非一人之¶
言也昔之學易者雜取以資其講說而說非一家是¶
以或同或異或是或非其擇而不精至使害經而惑¶
世也然有附託聖經其傳已久莫得究其所從来而¶
覈其真僞故雖有明智之士或貪其雜博之辯溺其¶
冨麗之辭或以爲辨疑是正君子所愼是以未始措¶
意於其間若余者可謂不量力矣邈然逺出諸儒之¶
後而學無師授之傳其勇於敢爲而決於不疑者以¶
<pb:KR4d0069_SBCK_003-1b>¶
聖人之經尚在可以質也童子曰敢問其略曰乾之¶
初九曰潜龍勿用聖人於其象曰陽在下也豈不曰¶
其文巳顯而其義已足乎而爲文言者又曰龍德而¶
&KR0046;者也又曰陽在下也又曰陽氣潜蔵又曰潜之爲¶
言&KR0046;而未見繫辭曰乾以易知坤以簡能易則易知¶
簡則易從易知則有親易從則有功有親則可久有¶
功則可大可久則賢人之德可大則賢人之業其言天¶
地之道乾坤之用聖人所以成其德業者可謂詳而¶
備矣故曰易簡而天下之理得矣者是其義盡於此¶
矣俄而又曰廣大配天地變通配四時隂陽之義配¶
<pb:KR4d0069_SBCK_003-2a>¶
日月易簡之善配至德又曰夫乾確然示人易矣夫¶
坤隤然示人簡矣又曰夫乾天下之至健也其德行¶
常易以知險夫坤天下之至順也其德行常簡以知¶
阻繫辭曰六爻之動三極之道也者謂六爻而兼三¶
材之道也其言雖約其義無不包矣又曰易之爲書¶
也廣大悉備有天道焉有人道焉有地道焉兼三材¶
而兩之故六六者非他也三材之道也而說卦又曰¶
立天之道曰隂與陽立地之道曰柔與剛立人之道¶
曰仁與義兼三材而兩之故易六畫而成卦分隂分¶
陽迭用柔剛故易六位而成章繫辭曰聖人設卦觀¶
<pb:KR4d0069_SBCK_003-2b>¶
象繫辭焉而明吉凶又曰辨吉凶者存乎辭又曰聖¶
人有以見天下之動而觀其㑹通以行其典禮繫辭¶
焉以斷其吉凶是故謂之爻人曰易有四象所以示¶
也繫辭焉所以告也定之以吉凶所以斷也又曰設¶
卦以盡情僞繫辭焉以盡其言其說雖多要其旨歸¶
止於繫辭明吉凶爾可一言而足也凡此數說者其¶
略也其餘辭雖小異而大旨則同者不可以勝舉也¶
謂其說出於諸家而昔之人雜取以釋經故擇之不¶
精則不足&KR0988;也謂其說出於一人則是繁&KR0283;叢脞之¶
言也其遂以爲聖人之作則又大繆矣孔子之文章¶
<pb:KR4d0069_SBCK_003-3a>¶
易春秋是巳其言愈簡其義愈深吾不知聖人之作¶
繁&KR0283;叢脞之如此也雖然辨其非聖之言而巳其於¶
易義尚未有害也而又有害經而惑世者矣文言曰¶
元者善之長也亨者嘉之㑹也利者義之和也貞者¶
事之幹也是謂乾之四德又曰乾元者始而亨者也¶
利貞者性情也則又非四德矣謂此二說出於一人¶
乎則殆非人情也繫辭曰河出圖洛出書聖人則之¶
所謂圖者八卦之文也神馬&KR0018;之自河而出以授於¶
伏羲者也盖八卦者非人之所爲是天之所降也又¶
曰包羲氏之王天下也仰則觀象於天俯則觀法於¶
<pb:KR4d0069_SBCK_003-3b>¶
地觀鳥獸之文與地之宜近取諸身逺取諸物於是¶
始作八卦然則八卦者是人之所爲也河圖不與焉¶
斯二說者已不能相容矣而說卦又曰昔者聖人之¶
作易也幽賛於神明而生蓍參天兩地而&KR0029;數觀變¶
於隂陽而立卦則卦又出於蓍矣八卦之說如是是¶
果何從而出也謂此三說出於一人乎則殆非人情¶
也人情常患自是其偏見而立言之士莫不自信其¶
欲以垂乎後世惟恐異說之攻之也其肯自爲二三¶
之說以相抵捂而疑世使人不信其書乎故曰非人¶
情也凡此五說者自相乖戾尚不可以爲一人之說¶
<pb:KR4d0069_SBCK_003-4a>¶
其可以爲聖人之作乎童子曰於此五說亦有所取¶
乎曰乾無四德而洛不出圖書吾昔巳言之矣若元¶
亨利貞則聖人於&KR0143;言之矣吾知自堯舜已来用&KR0114;¶
筮爾而孔子不道其初也吾敢妄意之乎童子曰是¶
五說皆無取矣然則繁&KR0283;叢脞之言與夫自相乖戾¶
之說其書皆可廢乎曰不必廢也古之學經者皆有¶
大傳今書禮之傳尚存此所謂繫辭者漢&KR0004;謂之易¶
大傳也至後漢巳爲繫辭矣語曰爲趙魏老則優不¶
可以爲&KR0364;薛大夫也繫辭者謂之易大傳則優於書¶
禮之傳逺矣謂之聖人之作則僣僞之書也蓋夫使¶
<pb:KR4d0069_SBCK_003-4b>¶
學者知大傳爲諸儒之作而敢取其是而捨其非則¶
三代之末去聖未逺老師名家之世學長者先生之¶
餘論雜於其間者在焉未必無益於學也使以爲聖¶
人之作不敢有所擇而盡信之則害經惑世者多矣¶
此不可以不辨也吾豈好辨者哉童子曰敢問四德¶
曰此魯穆姜之所道也&KR0004;穆姜之筮也遇艮之隨而¶
爲隨元亨利貞說也在襄公之九年後十有五年而孔¶
子始生又數十年而始賛易然則四德非乾之德文¶
言不爲孔子之言矣童子曰或謂左氏之傳春秋也¶
竊取孔子文言以上附穆姜之說是左氏之過也然¶
<pb:KR4d0069_SBCK_003-5a>¶
乎曰不然彼左氏者胡爲而傳春秋豈不欲其書之信¶
於世也乃以孔子晚而所著之書爲孔子未生之前¶
之說此雖甚愚者之不爲也蓋方左氏傳春秋時世¶
猶未以文言爲孔子作也所以用之不疑然則謂文¶
言爲孔子作者出於近世乎童子曰敢問八卦之說¶
或謂伏羲巳授河圖又俯仰於天地觀取於人物然¶
後畫爲八卦爾二說雖異會其義則一也然乎曰不¶
然此曲學之士牽合&KR0019;會以苟通其&KR0003;而遂其一家¶
之學爾其失由於妄以繫辭爲聖人之言而不敢非¶
故不得不曲爲之說也河圖之出也八卦之文已具乎¶
<pb:KR4d0069_SBCK_003-5b>¶
則伏羲授之而巳復何所爲也八卦之文不具必須¶
人力爲之則不足爲河圖也其曰觀天地觀鳥獸取¶
於身取於物然後始作八卦盖始作者前未有之言也¶
考其文義其創意造始其勞如此而後八卦得以成¶
文則所謂河圖者何與於其間哉若曰巳授河圖又¶
須有爲而立卦則觀於天地鳥獸取於人物者皆備¶
言之矣而獨遺其本始所授於天者不曰取法於河¶
圖此豈近於人情乎考今繫辭二說離絶各自爲言¶
義不相通而曲學之士牽合以通其說而悞惑學者¶
其爲患豈小哉古之言僞而辨順非而澤者殺無赦¶
<pb:KR4d0069_SBCK_003-6a>¶
嗚呼爲斯說者王制之所宜誅也童子曰敢問生蓍¶
立卦之說或謂聖人已畫卦必用蓍以筮也然乎曰¶
不然考其文義可知矣其曰昔者聖人之作易也者¶
謂始作易時也又曰幽賛於神明而生蓍參天兩地¶
而&KR0029;數觀變於隂陽而立卦發揮於剛柔而生爻者¶
謂前此未有蓍聖人之&KR0005;作易也感於神明而蓍爲¶
之生聖人得之遂以&KR0029;數而立卦是言昔之作易立¶
卦之始如此爾故漢儒謂伏羲畫八卦由數起者用¶
此說也其後學者知幽賛生蓍之恠其義不安則曲¶
爲之說曰用生蓍之意者將以救其失也又以卦由¶
<pb:KR4d0069_SBCK_003-6b>¶
數起之義害於二說則謂已畫卦而用蓍以筮欲牽¶
合二說而通之也然而考其文義豈然哉若曰巳作¶
卦而用蓍以筮則大&KR0283;之說是已大抵學易者莫不¶
欲尊其書故務爲竒說以神之至其自相乖戾則曲¶
為牽合而不能通也童子曰敢請益曰夫諭未逹者未¶
能及於至理也必指事據迹以爲言余之所以知繫¶
辭而下非聖人之作者以其言繁&KR0283;叢脞而乖戾也¶
蓋略舉其易知者爾其餘不可以悉數也其曰原始¶
反終故知死生之說又曰精氣爲物遊䰟為變是故¶
知&KR0294;神之情状云者質於夫子平生之語可以知之矣¶
<pb:KR4d0069_SBCK_003-7a>¶
其曰知者觀乎&KR0143;辭則思過半矣又曰八卦以象告¶
爻&KR0143;以情言云者以常人之情而推聖人可以知之¶
矣其以乾坤之策三百有六十當期之日而不知七¶
八九六之數同而乾坤無定策此雖筮人皆可以知¶
之矣至於何謂子曰者講師之言也說卦雜卦者筮¶
人之占書也此又不待辨而可以知者然猶皆迹也¶
若夫語以聖人之中道而過推之天下之至理而不¶
通則思之至者可以自得之童子曰既聞命矣敢不¶
勉¶
易童子問卷第三¶
<pb:KR4d0069_SBCK_003-7b>¶
易童子問繫辭然有附託(有一/作其)莫不自信其(此下/一有)¶
(言/字)其肯(其一/作豈)洛不出(一作河/洛不出)則三代之末(則字下一/有自字)¶
其間者在焉(此下一有/取之二字)之不為(不字上一/有所字)遂其一家¶
(其一/作爲)聖人之將(此上一/有由字)用生蓍(一作生/用蓍)不能通也而¶
乖戾也(二也字下一本/各有如此二字)七八九六之數同(同字上一/有不字)¶
#+PROPERTY: JUAN 3
#+PROPERTY: FILE SB04n0362-003歐阳文忠公文集書簡-卷第三.
<pb:KR4d0069_SBCK_003-1a>¶
書簡卷第三　歐陽文忠公集一百四十六¶
　　　與趙康靖公(叔平/至和三年)¶
某啓辱教并髙郵二書不勝感刻足以仰見仁人之¶
心惻物垂憫之深也方欲專馳人去請時暑重煩揮¶
翰来旦併伸面謝人還姑此¶
　　　又(至和三年七月)¶
某啓累日阻拜見不審尊&KR0248;何似某爲水所渰倉皇¶
中般家来唐書局又爲皇城司所逐一家惶惶不知¶
所之欲却且還舊居白日屋下夜間上栰子露&KR0043;人¶
生之窮一至于此人馬隨多少借般賤累幸不阻¶
<pb:KR4d0069_SBCK_003-1b>¶
　　　又(嘉祐四年)¶
某頓首啓&KR0004;夏巳&KR0044;不審動止何似鄆去京師不爲¶
逺而叔平在外冝日走訊問&KR0248;興居而動&KR0186;逾時雖¶
云人事區區實亦可責也某昨衰病屢陳蒙恩許解¶
府事雖江西之請未&KR0023;素心而疲憊得以少休豈勝¶
感幸&KR0114;居城南粗亦自便自在府中數月以几桉之¶
勞凭損左臂積氣留滯疼痛不可忍命醫理之迄今¶
未愈天府孰不爲之獨衰病者如此爾東平風物甚¶
佳爲政之暇想多清趣更冀爲朝自重以俟嚴召遞¶
中謹奉此有懇如別幅¶
<pb:KR4d0069_SBCK_003-2a>¶
焦千之秀才乆相從篤行之士也昨來科&KR0163;偶不曽¶
入其人專心學古不習治生妻子&KR0009;食婦家遑遑無¶
所之徃時聞鄆學可居所資差厚可以託食而焦君¶
以郡守貴侯難以屈迹今遇賢主人思欲徃託竊計¶
髙明必亦聞此但恐鄆學難居今巳有人爾若見今¶
無人則焦君不止自託其於教導必有&KR0024;益亦資爲¶
政之一端也更在髙明詳擇可否俟有寵報決其去¶
就也謹於遞中布此懇¶
　　　又(同前)¶
某啓乆不奉狀乃以今夏暑毒非常歳之比壯者皆¶
<pb:KR4d0069_SBCK_003-2b>¶
苦不堪況早衰多病者可知自盛暑中忽得喘疾在¶
告數十日近方入趨而疾又作動輒伏枕情緒無悰¶
深思外&KR0024;以遂&KR0004;心而唐書不乆終篇用是更少盤¶
桓侍祠旣畢當即決去形容心志皆難勉強矣焦秀¶
才事荷挂念方走淮南欲挈家而其婦翁作省判遂¶
&KR0013;留連&KR0020;不能去然渠感愧非一也某乆欲作書屬¶
病今猶居告自叔平兄去後子華作憲遂鮮歡¶
　　　又(同前)¶
某啓近甞奉狀秋雨早寒不審尊&KR0248;何似昨辱書言¶
郡封不安勞慮醫藥數日前聞果不起伏惟哀悼之¶
<pb:KR4d0069_SBCK_003-3a>¶
懷何以堪處無由陳慰徒用瞻仰叔平素喜浮圖之¶
&KR0003;死生之際固巳深逹茲顧未能頓至無念諒用此¶
可以少寛哀苦之情爾交游無以爲言聊以此塞悲¶
奈何奈何更希爲國自重也謹於遞中附此¶
　　　又(嘉祐五年)¶
某頓首啓伏承榮&KR0013;制書入司天憲中外欣愜以謂¶
肅政綱以重朝廷於茲有望焉至於朋舊又喜来歸¶
獨不得親&KR0323;宴言以爲恨爾竊計旌斾巳及郊畿無¶
由瞻迎溽暑惟爲國自重¶
　　　又(熈寧二年)¶
<pb:KR4d0069_SBCK_003-3b>¶
某&KR0298;拜自承榮遂挂冠之請日欲馳賀而病悴無堪¶
事多稽廢其如不勝欣慕瞻仰之誠也即日隆暑伏¶
惟台&KR0248;動止康福竊惟宴間之樂大愜雅懷回視塵¶
&KR0200;必深閔歎也某衰病日増尚此遷延爲愧不淺然¶
亦不晚必能勉追髙躅也瞻見未涯惟冀順時加重¶
　　　又(熈寧三年)¶
某衰病退藏人事曠廢理無足怪然亦不承問不勝¶
傾馳屢得君貺書及見唱和新篇粗審動靜喜承台¶
&KR0248;萬福嚮甞辱許枉顧雖日企竚乃岀於乗興不敢¶
坐邀然又思潁之請決在此春若得自乗一鹿車造¶
<pb:KR4d0069_SBCK_003-4a>¶
門求見亦未爲晚未間春暖惟冀以時衞重¶
　　　又(熈寧四年)¶
某啓自退居杜門人事㡬絶養成踈慵稍闊拜問塗¶
中忽辱書頓慰岑寂兼審經寒尊&KR0248;萬福某衰病如¶
昨目足&KR0057;苦殊不少損茲亦老年常態爾閑居之樂¶
無待於外而自足處多惟朋舊相從爲難得自安道¶
得請南臺竊思二公物外得朋之樂不勝羡慕所承¶
寵諭春首命駕見訪此自山隂訪戴之後數百年間¶
未有此盛事一日公能發於乗興遂振髙風使衰病¶
翁因得附託垂名後世以繼前賢其幸其榮可勝道¶
<pb:KR4d0069_SBCK_003-4b>¶
哉在公勉強而成之爾餘具別紙¶
　　　與馮章靖公(當世/嘉祐三年)¶
某頓首區區乆闕致問中間辱書爲感何已冬寒伏¶
惟台&KR0248;萬福某以衰病期(一作/思)得一小郡養拙三二¶
年間謀一歸老之地此願未&KR0023;遽&KR0013;責以吏事精力¶
秏竭何止彊勉不岀歳末春&KR0004;當有江西之行矣薛¶
親幹敏河東風土民間事緒可以詢問得佐幕府甚¶
幸甚幸某爲目疾爲梗臨紙草率惟冀鎮撫外以時¶
爲國自重¶
　　　又(嘉祐四年)¶
<pb:KR4d0069_SBCK_003-5a>¶
某啓自承移鎮合肥甞一得奉狀其後區區更闕附¶
問不審酷暑以來尊&KR0248;何似廬在淮南爲劇郡竊惟¶
下車布治之&KR0004;當少煩條教旣而可樂之&KR0208;則有多¶
於他&KR0022;也伏惟視政之暇爲時自重佇俟來歸以慰¶
士大夫朋友之望¶
　　　又(嘉祐五年)¶
某啓伏自移鎮肥上甞一奉書忽已踰歳續雖乏馳¶
問然瞻企之勤則未甞懈也即日春寒不審尊&KR0248;何¶
似某以衰病無堪自解秩天府於今一朞正以唐史¶
殘編爲累今幸成書不乆進御遂當南去世事老来¶
<pb:KR4d0069_SBCK_003-5b>¶
益有可厭者矣自當世治肥然大率諸相知皆云不¶
得書某亦以地僻少有來使得詢動止朝廷公議與¶
交親私望皆願還歸未間向暖惟冀爲國自重¶
　　　又(同前)¶
某啓昨自罷煩劇&KR0114;居城南少&KR0023;休息然猶此盤桓¶
未遂決去正以唐史將遂終篇然亦不過秋末時事¶
爾廬去京師不逺計可備聞難於紙筆具道也當世¶
據名藩優游文史自足爲樂其餘一付公議但朝多¶
賢士而獨在外與相知之私立欲公來歸之速爾某¶
衰病俱攻去心甚速諸公察其實然而未肯決然放¶
<pb:KR4d0069_SBCK_003-6a>¶
去柰何柰何原父雖歸子華作憲朋友益蕭索當世¶
尚壯及時讀書行樂此外稍&KR0169;時當得數奉問大&KR0044;¶
更冀自重¶
　　　又(同前)¶
某啓自承移鎮金陵遂踈奉問經暑竊惟體履多福¶
江山之勝實足以資清興而賢者乆居于外豈朝廷¶
之意哉朋友區區之私又可知也某衰病迫於歸計¶
唐史奏御遽陳危懇而未蒙聽允進無所&KR0024;退不獲¶
志&KR0018;愧周行不知所措(一作/處)相見益無涯惟爲時自¶
愛以副瞻望¶
<pb:KR4d0069_SBCK_003-6b>¶
　　　又(同前)¶
某啓自成書請外所陳哀切冀以危誠有以感動而¶
二三公過爲顧慮曲以見留在意實厚於計則非便¶
也柰何柰何本欲爲郡下客少溷主人復未可得然¶
使少遷延終當必償夙志也濟叔窮居得當世在鎮¶
必以慰意不乆當應稍起此公議乆所鬱鬱也前承¶
惠碑多佳者甚濟編録感幸感幸聞金陵有數廳梁¶
陳碑及蔣山題名甚多境内所有幸爲&KR0054;采以爲惠¶
實寡陋之益也病暑草率¶
　　　又(同前)¶
<pb:KR4d0069_SBCK_003-7a>¶
某啓承惠&KR0009;碑刻旣&KR0054;而精多所未見寡陋蒙益而¶
私藏頓冨矣中年早衰世好漸薄獨於茲物厥嗜&KR0057;¶
篤而俗尚乖殊毎患不&KR0023;同好凡如所惠僅得二三¶
固已爲難而驟&KR0023;如是之多冝其如何爲喜幸也濟¶
叔公議猶屈乃吾徒之責未甞少忘于懷而造物者¶
第與衆人同爲嗟歎而已豈賢人君子亨否有命殆¶
非人力能致邪雖然敢不竭力辱諭感愧感愧承專¶
遣人至數召問其還期毎云有故未歸遂且於郵中¶
附此俟渠行別當奉狀也¶
　　　又(嘉祐六年)¶
<pb:KR4d0069_SBCK_003-7b>¶
　某啓衰病碌碌無所稱徒&KR0018;愧耻區區強顔人事廢¶
　曠乆闕致問但深瞻企昨承進寵經筵而尚留居外¶
　未足以慰士大夫之望實非交游之&KR0059;論也辱惠書¶
　承經暑渉秋動履清安江山英勝聊&KR0135;公餘之興未¶
　嚴召間希爲國自重¶
　　　　與王副樞(景彛/嘉祐五年)¶
　某啓自承軒&KR0016;歸止屬以多故未克祗謁暄和竊審¶
　氣體清安適辱簡誨兼示鄭州書信等偶在院中定¶
　題不時爲答深所感愧謹馳此爲謝幸加恕察不宣¶
　某&KR0298;拜景彞舎人(閤下八日)¶
<pb:KR4d0069_SBCK_003-8a>¶
　　　與王懿敏公(仲儀嘉祐二年)¶
某啓數日之間併承&KR0009;惠蠏栗雖不得書亦喜尊&KR0248;¶
萬福某居此如魚鳥之池籠歳律忽巳遒盡衰病日¶
復侵攻交游多在外塊然處此情緒可知今日得蔡¶
大書言乆病近方就安人生聚散憂患百端相見何¶
時況開年決求南去遂益爲胡越也惟以時自重臨¶
紙區區¶
　　　又(嘉祐三年)¶
某啓稍不附問新春尚寒不審尊體何似歳月不覺¶
又添一歳目日益昬聽日益重其情悰則又可知嚮¶
<pb:KR4d0069_SBCK_003-8b>¶
者公&KR0351;錢事知巳息就令不息徒喧噪人耳何足恤¶
也邊州無事誠爲可樂然俗吏亦不能也近來班著¶
蕭條群賢在外皆當召歸而議者不及衰病思去又¶
亦未得守常不變其弊乃爾其他時事不能悉具惟¶
過年益區區但時與韓三吴大相從爾燈夕却在李¶
端慤家爲㑹諸君皆奉思也數數附回州人書皆不¶
親付常意不逹今偶此人取書適在家湖柑閑&KR0009;數¶
十箇去到彼得三四不損尚可表意若遂無可入口¶
亦無如之何也不罪不罪因人幸時惠問¶
　　　又(嘉祐二年)¶
<pb:KR4d0069_SBCK_003-9a>¶
某啓昨日自貢院出得所&KR0009;書伏承春暄氣體清福¶
兼知深樂北土之善爲郡處處皆佳況此帥府雄盛¶
邊鄙無事固足以優游也某昨被差入省便知不靜¶
縁累舉科&KR0163;極弊旣痛革之而上位不主權貴人家¶
與浮薄子弟多(一作/爲)在京師易爲揺動一旦喧然&KR0004;¶
不能遏然所得頗當實材旣而稍稍遂定去冬求洪¶
井未得便差主文今旣喧噪漸息遂復理前請期於¶
必得也中年衰病&KR0057;甚自出試院痛不能飲人生聚¶
散安能區區於此進無所&KR0024;退又不能自遂荏苒歳¶
月有甚了期其他非筆墨可述惟爲國自重因人時¶
<pb:KR4d0069_SBCK_003-9b>¶
枉問以慰無憀¶
　　　又(嘉祐三年)¶
某啓自承有益都之命必謂來朝當得相見不意遂¶
爾西行實増怏怏又聞闕逺却於&KR0403;路盤桓深欲奉¶
狀以莫知旌斾所止不審即日春寒尊&KR0248;如何計以¶
仲春至鎮在路亦不乆留成都風物非老者所冝仲¶
儀雖爲同甲然心意壯銳諒可爲樂難以病夫忖度¶
也諸賢在外者爲復來歸獨公逺去相見何時某非¶
乆於此者然素志未遂心徃形留因指使來辭得附¶
書新春爲國自重¶
<pb:KR4d0069_SBCK_003-10a>¶
　　　又(嘉祐四年)¶
某啓自去歳秋冬已來益多病加以目疾復左臂舉¶
動不得三削請洪諸公畏物議不敢放去意謂寧俾¶
爾不便而無爲我累柰何柰何然且告他秖解府事¶
必可得不過月十日且得作閑人爾少緩湯火煎熬¶
有無限鄙懷不能具述薛婆老亦多病於錦繡無用¶
秖是兒婦輩或恐有所要臨時奉煩爾土冝歸日惟¶
好且當正如寛厚之&KR0003;也(呵呵)酒絶喫不得聞仲儀¶
日飲十數杯旣徤羡又不能奉信蜀中碑文雖古碑¶
斷缺僅有字者皆打取來如今秖見此等物粗有心¶
<pb:KR4d0069_SBCK_003-10b>¶
情餘皆不入眼也遞中續得來書京師自立春泥雪¶
至今凍屍横路遂罷放燈經節不敢過諸人皆云寂¶
寞恐知恐知踈拙無佳物表意不怪不怪¶
　　　又(同前)¶
某啓昨在府中區區不時奉問理不爲怪自罷去益¶
怱怱度日不能爲一事公私俱廢此所以日夢南歸¶
視居此如桎梏之思脫也自仲儀到蜀未甞承問但¶
時見宅中子弟問動靜云起居甚安異方下車必煩¶
條教計今人情習安粗可以爲樂矣因書幸示某昨¶
在府几案之勞氣血極滯左臂疼痛強不能舉罷居¶
<pb:KR4d0069_SBCK_003-11a>¶
城南粗得安養迄今病目尚未復差厭苦人事實不¶
能支秖&KR0248;夏秋唐書了成禠却梅二遂決南去未間¶
時得奉問夏&KR0044;爲國自重¶
　　　又(同前)¶
某啓區區多故乆不附問不審尊體何似自春中曽¶
一奉狀尋於遞中見答昨見公謹云得仲儀書怪某¶
乆無信蓋亦未甞得仲儀書也但聞蜀人與自西歸¶
者言善政日新兩川蒙賜聞之竊喜大用之有期也¶
某益多病目昬手顫脚&KR0176;行履艱難衆疾並攻唐書¶
巳了秖&KR0248;冩了進本遂決南昌之請自此可圖一作¶
<pb:KR4d0069_SBCK_003-11b>¶
蠒處矣京師事體亦迫促動有嫌忌無復縱適歳暮¶
索然殊尠歡意惟希公外多愛因暇時作數字以慰¶
曕企¶
　　　又(嘉祐五年)¶
某啓乆不奉狀亦乆不辱書惟見諸賢姪得聞動靜¶
前日郵中忽承惠問喜渉夏秋體履休勝深以爲慰¶
也某自罷府又一歳有餘方得唐書了當遽申前請¶
懇乞江西前後累削辭極危苦而二三公若不聞近¶
年眼目&KR0057;昬又却送在經筵事與心違無一是處未¶
知何日遂得&KR0474;然一償素志於江湖之上然後歸老¶
<pb:KR4d0069_SBCK_003-12a>¶
汝隂爾昨蒙詔諭俾請假旣以地逺暫歸不能辦事¶
又一請假後難更請郡以此不敢但更少盤桓㑹當¶
有時得歸爾承見問所以略道一二終日區區不曽¶
勾當得公私一事人事殆廢以此不時作書應不爲¶
怪嚮寒爲國自重¶
　　　又(嘉祐六年)¶
某啓近甞於遞中拜問辱書承春寒動履佳安兼蒙¶
逺惠佳篇衰病之人豈敢萌心至於自顧惟知憂畏¶
而衆論實可多懼獨見愛之深至於歌詠感愧感愧¶
數十日來茫然未知所爲答問後遂如此其何以免¶
<pb:KR4d0069_SBCK_003-12b>¶
於罪戾老退之心不敢望有所立以希名譽但厚恩¶
當報爾仲儀何以見教寳臣雖不乆當發其如逺甚¶
計湏夏方得到闕鄙懷千萬不能具述惟期握手爲¶
一笑爾盛作少暇當勉強爲答次因書略道區區餘¶
寒爲國自重¶
　　　又(同前)¶
某啓自春以来私門多故遂闕致問兼承歸&KR0016;巳東¶
但日冀相見也碌碌於此忽焉半歳思去之心雖切¶
而未有以發近外處相知多見問以求罷太速不知¶
何以傳此豈中外人情已欲其去邪不相見數年人¶
<pb:KR4d0069_SBCK_003-13a>¶
事百變前夕清卿之室巳與擇之共牢而食士夫聞¶
之莫不竊歎冨貴浮名何可乆恃至於妻子亦不&KR0014;¶
保然盛衰之理固常如此奚足爲之悲也君謨巳歸¶
皤然一翁病&KR0020;自到京来頓減前日與余廣州在弊¶
齋閑㑹坐中相顧歷道諌院中語笑但奉思爾衰病¶
索然百事俱&KR0180;惟故人相見庻幾有少清況爾瞻近¶
匪遐跋履之勞更冝避暑慎攝¶
　　　又(同前)¶
某啓人至辱惠以佳篇豈勝珍誦益見治煩餘暇猶¶
能及此弊齋有菊數叢去歳自開便邀諸公比過重¶
<pb:KR4d0069_SBCK_003-13b>¶
陽凡作數㑹今秋無復一賞軒裳外物爲累於人細¶
較其得失何用區區自仲儀與數公自外歸甚思少¶
奉從容殊未有暇今有㑹亦不放曠可歎可歎值夜¶
且奉此爲謝¶
　　　又(同前)¶
某啓區區不得數奉言宴可勝瞻勤昨日以疾病發¶
動請告家居不知賢郎寵過今日見二公言請許此¶
實仲儀附就秉鈞者當以爲漸爾然佳郡不逺且少¶
盤桓聊爲偃息也某衰病漸不能支更見楊樂道長¶
徃同甲勾落太半矣深思一作蠒處未有去端爾客¶
<pb:KR4d0069_SBCK_003-14a>¶
多偷&KR0169;作此簡鄙懷欲述者多不覺忉忉¶
　　　又(同前)¶
某啓近以口齒淹延遂作孽兩頰俱腫飲食言語皆¶
不能呼四醫工並來未有纎効聞仲儀有蜀中真山¶
豆根乞一二兩病苦加以餓損薾然疲卧不暇及他¶
不罪不罪¶
　　　又(嘉祐七年)¶
某啓少别忽已更月秋氣漸清竊惟動履勝常受署¶
方&KR0004;冝少煩條教吏民旣已蒙惠則湖上清曠浩然¶
放懷可以遺外世俗區區可憎之態至於憂悲煩惱¶
<pb:KR4d0069_SBCK_003-14b>¶
亦自以理遣之某竊位於此不能明辨是非黙黙苟¶
且&KR0018;抱愧耻何可勝言獨於朋友之間常懷區區之¶
願如此而巳謹奉啓咨問¶
　　　又(同前)¶
某啓自別日欲致問而公私多故賢&KR0048;訪及得聞動¶
靜則云甚安昨日公謹相過廼云近少違和豈非追¶
感悲戚使然邪此事實難遽遣其如無可柰何當推¶
以至理不得不少自寛釋也竊計即日悉已平愈如¶
常不勝瞻想之誠也某至今猶爲風毒所苦情緒蕭¶
然不知名宦何處爲好合宫禮近日益牽忙不勝勉¶
<pb:KR4d0069_SBCK_003-15a>¶
強也其他區區臨別亦甞少道秖得如公西湖之樂¶
一二歳比謀成歸計遂爲田畆之人矣難信之言不¶
敢爲踈者道也相見未期但増引領因風枉問以慰¶
勤企¶
　　　又(治平元年)¶
某啓公私忽怱乆闕奉狀蓋以衰病交攻心力疲秏¶
而憂責無涯日苟一日是以百事皆廢於因循然亦¶
乆不承惠問但屢見賢姪賢郎得聞動靜新歳晴和¶
不審尊體何似湖園清曠春物嚮榮然尚在遏音必¶
未欲㑹聚其如間適之&KR0208;幽靜&KR0057;佳毎苦紛勞但深¶
<pb:KR4d0069_SBCK_003-15b>¶
傾羡也老年相知無幾尺書相問略亦無嫌餘暇何¶
惜數字少慰病翁然以自乆無書不敢奉怪也嚮暖¶
千萬加愛¶
　　　又(同前)¶
某啓乆不蒙惠問方積瞻思指使來忽辱書可勝欣¶
慰兼審靜鎮安閑放懷取適自非嚮用全福何由及¶
此固徤羡之乆矣某疲病不支憂責無際自匪&KR0023;罪¶
譴困廢不能薄展㣲効捨是三者未有偷安之計自¶
齒牙浮動飲食艱難切於身者惟此一事旣巳如此¶
其他復何所得然則勉強於茲顧何戀也因仲儀有¶
<pb:KR4d0069_SBCK_003-16a>¶
見憫之言乃略及此經春潤澤稍足相去不逺必同¶
和暖更希爲時自重¶
　　　與王懿恪公(君貺/至和二年)¶
某啓日思奉問別後人事益多端倪但見邸報知已¶
禮上秋冷道塗貴眷各安某幸如常昨受命使北&KR0004;¶
欲辭免蓋以目疾畏風寒兼多著綿毳衣服不得其¶
如受勑之日北人訃音已至由此更不敢辭因改爲¶
賀使行期頗緩正在嚴凝與君貺行時無異也家中¶
少人照管且移髙橋去薛家稍近然公期管勾徃來¶
湏及百餘日但得回來耳靜便是幸也(呵呵)自大斾¶
<pb:KR4d0069_SBCK_003-16b>¶
西行羣議遂息請無過慮也佳時美景臨觴之樂不¶
可涯得失外物可置而勿問其餘逹識以道消息故¶
不待言也¶
　　　又(嘉祐元年)¶
某啓急足至辱書伏承履兹新正台&KR0248;萬福少慰翹¶
企之素也某尸竊于此思逃罪戾未知其所年齒日¶
増心意日秏歸洛之興何可遏承示許以&KR0114;鄰亦一¶
時盛事但湏公功業成爾否泰常理亦難稽乆豈止¶
交親之願也陽&KR0248;嚮和惟冀以時自愛¶
　　　又(嘉祐四年)¶
<pb:KR4d0069_SBCK_003-17a>¶
某啓太祝來得詢動靜甚詳尋又辱惠書承經寒尊¶
&KR0248;萬福門内諸貴愛康安深浣瞻想居秦乆議者皆¶
謂當還不然遷鎮近甸應在朝夕浮議多端惟靜安¶
可以銷弭修唐史已寫進本然卷秩多湏數月方了¶
南去有期心欲飛動過年衰病益侵見諭辯欲加収¶
録此子庸駑詎可出明公門下不柰何爲誤聽但與¶
家人大咍爾徐當議未晚賢&KR0048;在都下殊之祗迎悚¶
愧悚愧漸暖爲時自重因賢&KR0048;行謹布區區¶
　　　又(嘉祐五年)¶
某啓近因急足還府略布謝懇即日春寒仰惟鎮撫¶
<pb:KR4d0069_SBCK_003-17b>¶
外台&KR0248;萬福某尚此遷延又見春花益盛第以目病¶
眩晃不勝飲酒鮮悰爾不審大府花時如何憶&KR0494;在¶
彼不甚盛也前承問及石研今且致三枚續當更求¶
佳者咫尺瞻企惟以時自重¶
　　　又(嘉祐六年)¶
某以衰病碌碌無&KR0091;莫塞咎責徒自爲勞區區乆不¶
奉記屢見家人得書承夫人尊&KR0248;微有違和兼知來¶
召夏醫方欲馳問太祝遽至得聞子細喜已漸安兼¶
見過客言花時名園數有家㑹聞之益用爲慰某自¶
過年兒女多病小女子患目殆今未較日頗憂煎前¶
<pb:KR4d0069_SBCK_003-18a>¶
日太清賞花省自入館惟景祐之㑹以選人獨不與¶
殆今二十五年始遇兹盛事是日兼承見&KR0009;絶品雖¶
有已凋者然所存不勝其麗見之病目開豁勉強飲¶
數酌以當佳惠閑恐知也見太祝言來擇壻兹事難¶
於倉卒冝精慎也多日欲作書適聞有專人立草此¶
其他諸懇俟太祝歸時致狀¶
　　　又(同前)¶
某頓首近於遞中甞獻拙句急足遽至承賜手書兼¶
惠新笋併増感愧竊審春和體況清福普明寺卅年¶
前亂道冝爲削去以藏醜拙廼蒙刋著何以堪之春¶
<pb:KR4d0069_SBCK_003-18b>¶
旱差逺京洛飢民亮煩賑䘏計亦不廢行春也某忽¶
忽少貺(真蹟如/此冩)第未能遂去餘無可言爾薛司勲過¶
府下事有可詢當得其詳惟以時爲朝自重不宣某¶
手啓上留守尚書學士(清明日)京醖二器聊表意但¶
患人力難致偶薛君有卒擔之爾¶
　　　又(同前)¶
某頓首啓自薛司勲行後更闕奉狀見家人得十四¶
姨夫人書竊知近苦牙痛道家修養先於固下不冝¶
有此疾然此患中年以後人皆有之患者醫方亦多¶
難得効某數年來頗以爲苦用藥多殊未有驗近於¶
<pb:KR4d0069_SBCK_003-19a>¶
張唐公處得一方他言親用有効然亦未曽合今粗¶
録呈可試用也春旱甚闊逺以貽上心焦勞之慮近¶
躬禱太一遂&KR0023;嘉澤河洛間應巳霑足民歳當有望¶
不審邇日爲政外尊體何如更希慎攝因附藥方遞¶
中謹此咨問¶
　　　又(同前)¶
某啓謝懇巳具如右秋寒台&KR0248;萬福某衰病忝冒以¶
寵爲憂自省蹇拙&KR0154;甞敢萌此望人亦&KR0154;甞期此然¶
事出意外猶竊叨據君貺材望德業三十餘年一日¶
歸副具瞻以快士大夫之願老朽之人當在汝隂田¶
<pb:KR4d0069_SBCK_003-19b>¶
畆與農夫野叟相賀人事固常如此所示排擯曽何¶
之恤矧洛政善譽&KR0004;無間言也恐知之以新忝命人¶
事紛紛致謝稽晚皇恐皇恐¶
　　　又(同前)¶
某啓自叨竊非望甞於郵中致謝懇即日冬&KR0248;遂爾¶
凝寒仰惟動履清福某勉強衰病才薄寵益損必隨¶
之親朋見愛何以爲教有望有望見家人言十四姨¶
夫人昨夕違和喜巳平愈公期由此專去省&KR0248;鄙懷¶
區區因話一可詢問凡諸委&KR0200;不復煩言歳晚憀慄¶
惟以時爲國自重¶
<pb:KR4d0069_SBCK_003-20a>¶
　　　又(治平元年)¶
某啓嚮自遭國䘏公私事緒旣多而衰病之年憂哀¶
並集餘生朽質殆弗能支顧於人事曠闕交親冝以¶
相寛自春不常拜問然昆弟多在京師薛九與二夫¶
人書信時時&KR0023;聞動止即日秋暑猶盛不審寢味如¶
何朝家方恃羣賢共此康濟邊&KR0009;雖重難恐淹留未¶
&KR0248;見間惟以時爲國保重¶
　　　又(治平二年)¶
某啓專人至辱手書承履此春和台&KR0248;萬福某衰病¶
眊然思一藏拙之地未能遂心日夕勉強不勝其勞¶
<pb:KR4d0069_SBCK_003-20b>¶
其餘幸悉如常承示諭請覲尚未見奏削安道特地¶
以親爲辭必留滯旌車然辭官亦當俟報爾適以私¶
家少故牽忙作書不周謹惟爲朝自重以副區區¶
　　　又(治平三年)¶
某啓近併捧遞中專人所惠三書竊承經暑台&KR0248;萬¶
福貴眷康寧粗慰瞻企諭以請洛之意甚詳自公留¶
滯于外士大夫之論鬱然而當職者&KR0018;慚與責乆矣¶
今茲所請在理何疑諸公諒不煩丁寧某又可知也¶
有欲知者私門所便備問及爾亦巳盡諭但奏削尚¶
未至爾某瘠病薾然昨屢乞懇以經此詆辱於國體¶
<pb:KR4d0069_SBCK_003-21a>¶
非便第顧&KR0020;未得遽去以此強顔成何情況事有所¶
激實如来諭其諸多端匪逺可以面叙本末餘當續¶
報惟酷暑爲時自愛¶
　　　與執政(熈寧三年)¶
某再拜啓仲夏炎毒伏惟台&KR0248;萬福某以官守(一作/守官)¶
居外具瞻之地非時不敢通問今迫以懇悃不能自¶
黙某衰病累年中外具察不待煩言自去冬漸難勉¶
強遂有壽陽之請而朝恩未許間以接奉春陽攻注¶
眼目服藥過度渇淋復作遂不能支自三月下旬在¶
假亦兩曽奏知不期於病告中忽蒙此恩選事出意¶
<pb:KR4d0069_SBCK_003-21b>¶
外莫不驚憂竊意朝廷必以居東逾歳別無大過遂¶
以爲可委爾其如東州秖是尋常一大郡無兵馬無¶
邊事又幸豐熟其如老病諸事曠廢處自知極多而¶
過徃不察其詳反以廢職爲少事此其可笑者也并¶
&KR0051;一路外鄰二敵使某不病亦不敢當況尫悴不能¶
䇿勵巳具劄子細陳乞&KR0693;此誤恩敢望台造察其誠¶
實其餘區區常談難信之語更不復云惟早賜允俞¶
免再三煩瀆則大造也不宣¶
書簡卷第三¶
<pb:KR4d0069_SBCK_003-22a>¶
與馮章靖公第五帖&KR0023;志(一作/&KR0023;心)無涯(一作/未涯)¶
與王懿敏公第五帖古碑斷缺(一作古/而㫁缺)踈拙(二字/上一)¶
(有性/字)¶
第十帖清況(一作/情况)¶
與王懿恪公第九帖致謝懇(三字上一/有略字)¶
第十二帖牽忙(此下一有/人還二字)¶
第十二帖自愛(一作/愛重)¶
<pb:KR4d0069_SBCK_003-22b>¶
<pb:KR4d0069_SBCK_003-22b>¶
#+PROPERTY: JUAN 3
#+PROPERTY: FILE SB04n0364-003歐阳文忠公文集河北奉使奉草-後序.
<pb:KR4d0069_SBCK_003-1a>¶
　初元昊擾邉北虜自以勸和爲功慶暦四年昊旣¶
　納欵虜復與之交兵且遣泛使來止昊封册仁宗¶
　答書云若以其於北朝失事大之禮自宜問罪若¶
　以彼於本朝稽效順之故不煩出師况昊巳遣使¶
　齎誓文入界何辭沮却方遣余靖報聘㑹八月甲¶
　午保州軍亂宻邇北境朝廷以爲慮癸卯命田况¶
　爲真定府定州路安撫使而公自右正言知制誥¶
　知諫院除龍圖閣直學士爲河北諸州水陸計度¶
　都轉運使兼西路營田都大制置屯田本路勸農¶
　使替張昷之時方歸自河東諫官蔡襄孫甫請留¶
<pb:KR4d0069_SBCK_003-1b>¶
　公不許上靣諭公勿爲乆居計有事第言之公曰¶
　諫官乃得風聞今在外使事有指越職罪也上曰¶
　事苟宜聞不可以中外爲辭明年八月坐張氏事¶
　降知制誥守滁陽凡河北奏陳皆聚此書云¶
　奏議集載契丹侵地界第三狀論憂懼不同極爲¶
　詳明與前兩狀相應此卷乃闕而不録莫暁其故¶
　今合附入¶
　上時相書一首乃慶暦五年二月時杜衍方罷相¶
　賈昌朝代之公巳失助首相實章得象而叅政則¶
　宋庠也此書舊入奏議尤無謂今移附此卷末庻¶
<pb:KR4d0069_SBCK_003-2a>¶
　成全書所云大綱具别&KR0083;不可得而見矣¶
　臣下奏劄例云取進止葉夢得石林燕語甞論之¶
　今奏事第一篇作取進旨者按唐陸贄奏議亦甞¶
　互用如云中使某乙奉宣進旨㦯云奉宣進止㦯¶
　云奉宣聖旨至國初尚多如此慮後人妄塗改略¶
　及之¶
　　　紹熈五年十月日郡人王伯芻校正¶
乞條制都作院墮錢(墮字/疑)並勒專工匠(疑脫/字)¶
論契丹侵地界狀蓋其實弱而示彊(彊字下長編有/爾實弱而示彊)¶
<pb:KR4d0069_SBCK_003-2b>¶
(六/字)而殆(疑當/作怠)況於邉要之任乎(乎字下長編有然臣/謂爲國計者若以北)¶
(虜爲憂深思極慮而不敢暫忘則/其選材任將皆若是乎三十二字)臣愚以(以字下長/編有謂字)¶
　則又(長編無/則字)尚遟(長編/作遷)¶
　論河北財産上時相書仲春(王)萬福(十四字一作新/春氣候漸和不)¶
(審尊候/何如)備諫諍(此上一/有忝字)次第行之(此下一/有矣字)凢河北大¶
　事富公經營之外其要(一作凢河北之亊其大者朝/廷已委富公矣其外大要)¶
　故捨此(一無/故字)¶
<pb:KR4d0069_SBCK_003-3a>¶
#+PROPERTY: JUAN 3
#+PROPERTY: FILE SB04n0365-003歐阳文忠公文集河東奉使奉草-跋.
<pb:KR4d0069_SBCK_003-1a>¶
　右河東奉使奏草一卷按仁宗實録慶曆四年四¶
　月已亥上謂輔臣上封者數請廢麟州以其饋糧¶
　勞民利害如何章得象曰麟州四面蕃漢户皆爲¶
　元昊所掠今野無耕民一路困於饋運欲更爲寨¶
　徙其州少近府州以省邊民之役上曰州不可廢¶
　但徙屯軍馬近府州别置一城亦可紓患乃命右¶
　正言知制誥知諫院事歐陽脩徃河東與轉運司¶
　同計置㳂邊糧草&KR0004;本路轉運使張奎鑄鐵錢於¶
　晉州民多盗鑄而知并州楊偕請徙麟州於合河¶
　津又晉州礬課&KR0010;虧併下脩計度之此卷乃當時¶
<pb:KR4d0069_SBCK_003-1b>¶
　奏報也按公乞罷刈白草劄子云七月&KR0004;離汾州¶
　又水谷夜行詩我來夏云&KR0004;素節今已届殆以是¶
　月末至闕八月復出爲河北都轉運使當時行狀¶
　墓碑不云有河東河北奏草惟摘取其要切數篇¶
　入奏議集今旣備載二書則奏議不必重出止就¶
　逐卷存其事目使來者有考焉又仁宗實録及李¶
　燾長編所収間與此小異蓋經史氏筆削詳具奏¶
　議第十六十八卷後¶
　舉米光濬狀末云今欲具狀奏聞相度銅利欲牒¶
　孫廵檢或者除去欲字是未知古今具槀吏文如¶
<pb:KR4d0069_SBCK_003-2a>¶
　此旣云奏草自不須去¶
條列文武官材能劄子可幹者九人(雖是九項而有十/人姓名見本文)¶
論永寧軍捉&KR0023;作過兵士劄子(此是河北事而元本/載之河東奏草末未)¶
(詳)始以爲戒(始字/恐誤)¶
<pb:KR4d0069_SBCK_003-2b>¶
<pb:KR4d0069_SBCK_003-2b>¶
#+PROPERTY: JUAN 3
#+PROPERTY: FILE SB04n0366-003歐阳文忠公文集濮議-卷第三.
<pb:KR4d0069_SBCK_003-1a>¶
濮議卷第三　歐陽文忠公集一百二十二¶
　　　中書請議濮王典禮奏狀¶
韓琦等状奏伏以出扵天性之謂親縁扵人情之謂¶
禮雖以義制事因時適宜而親必主扵恩禮不忘其¶
本此古今不易之常道也伏惟皇帝陛下奮乾之健¶
乘離之明擁天地神靈之休荷宗廟社稷之重即位¶
以来仁施澤浹九族既睦萬國交歡而濮安懿王徳¶
盛位隆宜有尊禮陛下受命先帝躬承聖統顧以大¶
義後其私恩慎之重之事不䡖發臣等忝備宰弼實¶
聞&KR0038;論謂當考古約禮因宜稱情使有以隆恩而廣¶
<pb:KR4d0069_SBCK_003-1b>¶
愛庻㡬上以彰孝治下以厚民風臣等伏請(一本臣等/四字却作)¶
(願/字)下有司議濮安懿王及譙&KR0038;太夫人王氏襄&KR0038;太夫¶
人韓氏仙逰縣君任氏合行典禮詳䖏其當以時施行¶
　　　兩制禮官議狀¶
(臣)等謹按儀禮喪服為人後者傳曰何以三年也受¶
重者必以尊服服之為所後者之祖父母妻妻之父¶
母昆弟昆弟之子若子若子者言皆如親子也又為¶
人後者為其父母報傳曰何以期也不貳斬也何以¶
不貳斬也持重扵大宗者降其小宗也又為人後者¶
為其昆弟傳曰何以大功也為人後者降其昆弟也¶
<pb:KR4d0069_SBCK_003-2a>¶
以此觀之爲人後者爲之子不敢復顧私親聖人制¶
禮尊無二上若恭愛之心分施扵彼則不得專一扵¶
此故也是以秦漢以来帝王有自旁支入承大統者¶
或推尊父母以爲帝后皆見非當時取譏後世臣等¶
不敢引以爲聖朝法況前代入&KR0071;者多宫車晏駕之¶
後援立之䇿或出母后或出臣下非如仁宗皇帝年¶
齡未衰深惟宗廟之重祗承天地之意扵宗室衆多¶
之中簡㧞聖明授以大業陛下親爲先帝之子然後¶
&KR0071;體承祧光有天下濮安懿王雖扵陛下有天性之¶
親顧復之㤙然陛下所以&KR0018;扆端冕富有四海子子¶
<pb:KR4d0069_SBCK_003-2b>¶
孫孫萬世相承者皆先帝之徳也臣等愚淺不達古¶
今竊以為今日所以崇奉濮安懿王典禮宜一凖先¶
朝封贈期親尊属故事髙官大&KR0038;極其尊榮譙&KR0038;太¶
夫人襄&KR0038;太夫人仙逰縣君亦改封大&KR0038;太夫人考¶
之古今實為宜稱¶
　　　中書進呈劄子¶
準内降翰林學士王珪等奏崇奉濮安懿王典禮宜¶
一準先朝封贈期親尊属故事髙官大&KR0038;極其尊榮¶
譙&KR0038;太夫人襄&KR0038;太夫人仙逰縣君亦改封大&KR0038;太¶
大人考之古今實為宜稱者伏詳王珪等所奏未見¶
<pb:KR4d0069_SBCK_003-3a>¶
詳定濮安懿王當稱何親名與不名欲乞再下王珪¶
䓁詳定聞奏¶
　　　兩制禮官再議稱皇伯狀¶
臣䓁叅詳真宗大中祥符八年楚王元佐以皇兄詔¶
書不名仁宗即位涇王元儼以皇叔賛拜不名天聖¶
五年加詔書不名此&KR0038;朝崇奉尊属故事今濮安懿¶
王扵仁宗皇帝其属為兄扵皇帝合稱皇伯而不名¶
謹具狀聞奏伏&KR0248;&KR0217;旨¶
　　　中書請集官再議進呈劄子¶
準内降翰林學士王珪䓁狀稱臣䓁參詳真宗大中¶
<pb:KR4d0069_SBCK_003-3b>¶
祥符八年楚王元佐以皇兄詔書不名仁宗即位涇¶
王元儼以皇叔賛拜不名天聖五年加詔書不名此¶
&KR0038;朝崇奉尊屬故事今濮安懿王扵仁宗皇帝其屬¶
為兄扵皇帝合稱皇伯而不名者臣等謹按儀禮為¶
人後者為其父母報及按令文與五服年月勑並云¶
為人後者為其所後父斬衰三年為人後者為其父¶
母齊衰期即出&KR0071;之子扵所&KR0071;所生皆稱父母又漢¶
宣帝光武皆稱其父為皇考今来王珪等議稱皇伯¶
扵典禮未見明有引據伏請下尚書省集三省御史¶
臺官定議聞奏¶
<pb:KR4d0069_SBCK_003-4a>¶
　　奏慈夀宫劄子¶
二十三日中使韓和齎到皇太后實封劄子一封付¶
中書為尚書省集議濮王典禮事中書檢勘自皇帝¶
登極後應皇親尊屬並各追封加贈惟有濮王并夫¶
人為是皇帝本生父母合下有司檢㝷典禮并前代¶
故事遂具奏請㝷奉聖&KR0562;&KR0248;過諒闇别取㫖近自皇¶
帝釋服&KR0025;吉遂再奏乞下兩制以上及太常禮院詳¶
㝎㝷據王珪䓁奏稱崇奉濮安懿王典禮冝一凖先¶
朝封贈期親尊屬故事髙官大國極其尊榮中書為¶
未見議定合稱何親再下詳議續據王珪等議稱皇¶
<pb:KR4d0069_SBCK_003-4b>¶
伯中書檢詳儀禮爲人後者爲其父母報及令文與¶
五服年月&KR0217;並云爲人後者爲&KR0001;後父斬衰三年係¶
義服爲人後者爲其父母齊衰期係正服即出&KR0071;之¶
子於&KR0001;&KR0071;所生皆稱父母是古今禮律明文其王珪¶
䓁議稱皇伯即前代並無典故須今奏乞下尚書省¶
集官再議只是令議合稱呼何親&KR0001;有合行尊崇典¶
禮未曽議及今来忽蒙皇太后降出&KR0204;揮臣䓁&KR0060;恐¶
是間諜之人故要衒惑聖聴離間兩宫&KR0005;前代已行¶
典禮&KR0046;而不言但進呈(一无/呈字)皇伯無稽之說欲撓公¶
議臣䓁各是先朝舊臣若於仁宗承繼大統有礙事¶
<pb:KR4d0069_SBCK_003-5a>¶
體豈敢妄爲自取衆人之罪況今来已奉皇帝手詔¶
今權罷集議臣等若不具述前後理道慮皇太后不¶
知始末兼外廷凡百公(一作/博)議若皇太后却欲親見¶
兩府并百官理㑹竊恐有虧聖徳兼臣等限以朝廷¶
規制亦必不敢對見謹具奏聞謹奏¶
　　　稱親手詔¶
朕面奉皇太后慈旨爲議濮安懿王典禮久未施行¶
巳降手書付中書濮安懿王譙&KR0038;太夫人王氏襄&KR0038;¶
太夫人韓氏仙逰縣君任氏令朕稱親仍尊濮安懿¶
王爲濮安懿皇王氏韓氏任氏並稱后朕以方承大¶
<pb:KR4d0069_SBCK_003-5b>¶
統懼徳不勝稱親之禮謹遵慈訓追崇之典豈易克¶
當且欲以塋為園増置吏卒守衞即園立廟俾王子¶
孫主奉祠事皇太后諒兹誠懇即賜允從宜令中書¶
門下依此施行¶
　　　牓朝堂手詔¶
朕近奉皇太后慈旨濮安懿王令朕稱親仍有追崇¶
之命朕惟漢(一有/史字)宣帝本生父稱曰親又謚曰悼裁¶
置奉邑皆應經義既有典故遂遵慈訓而不敢當追¶
崇之典朕又以上承仁考宗廟社稷之重義不得兼¶
奉其私親故但即園立廟俾王子孫世襲濮&KR0038;自主¶
<pb:KR4d0069_SBCK_003-6a>¶
祭祀逺嫌有别蓋欲爲萬世法豈皆權宜之舉㢤而¶
臺官吕誨等始者專執合稱皇伯進(一作/追)封大&KR0038;之¶
議朕以本生之親改稱皇伯歴考前世並無典據進¶
(一作/追)封大&KR0038;則又禮無加爵之道向自罷議之後誨¶
等奏促不巳忿其未行乃引漢哀帝去恭皇定陶之¶
號立廟京師干亂正統之事皆朝廷未嘗議及者歴¶
加誣詆自比師丹意欲揺動人情衒惑衆聽以至封¶
還告&KR0217;擅不赴臺明繳留中之奏扵中書録傳訕上¶
之文扵都下暨手詔之出誨等則以稱親立廟皆爲¶
不當朕覽誨等前䟽亦云生育之恩禮宜追厚俟样¶
<pb:KR4d0069_SBCK_003-6b>¶
禫既畢然後講求典禮襃崇本親今反以稱親爲非¶
前後之言自相抵牾&KR0071;以堯俞等不顧義理更相唱¶
和既撓權而恃衆復歸過以取名朕姑務含容屈扵¶
明憲止命各以本官補外尚慮搢紳之間士民之衆¶
不詳本末但惑傳聞欲釋羣疑理宜申諭宜令中書¶
門下俾御史臺出牓朝堂及進奏院遍牒告示庻知¶
朕意¶
濮議卷第三¶
#+PROPERTY: JUAN 3
#+PROPERTY: FILE SB04n0368-003歐阳文忠公文集表奏書啓四六集-卷第三.
<pb:KR4d0069_SBCK_003-1a>¶
表奏書啓四六集卷第三　歐陽文忠公集九十二¶
　　　辭特轉吏部侍郎表(治平元年閏五月)¶
受寵若驚況&KR0013;非常之命事君無隱敢傾至懇之誠¶
仰黷髙明唯知跼蹐臣某中謝伏念臣性姿庸近識¶
局昬&KR0115;學古自愚非有適時之用論材甚薄豈堪任¶
重之難徒以荷先帝之誤知自&KR0012;生而㧞擢犬馬未¶
報但虞填壑之有時弓劒忽遺遽歎攀髯之莫及而¶
屬皇明繼照聖治惟新送徃事居雖䇿疲駑而自勵¶
進思退&KR0024;未知罪戾之所逃至於貪踰分之寵榮冀¶
無功之爵賞非惟愚慮所不敢及顧有公議其將謂¶
<pb:KR4d0069_SBCK_003-1b>¶
何而甫兹彌年再以増秩方命書之始下駭群聽以¶
生疑此臣所以剖&KR0267;肺肝不能自止彷徨夙夜莫&KR0023;¶
偷安伏望皇帝陛下囬日月之餘光廓乾坤之大度¶
察其悃愊(一作/迫)假以矜寛雖成命巳行國體當嚴於¶
出令而從人之欲天髙幸或於聽卑特收渙汗之恩¶
以息諠譁之論庻安常業誓畢愚&KR0168;¶
　　　再辭轉官第一劄子¶
臣此者伏&KR0041;聖恩特除臣吏部侍郎依舊居職臣早¶
來&KR0023;對天顔雖略具陳述退而循省未盡懇誠伏念¶
臣本以常材誤蒙任使問其所職則皆朝廷之大事¶
<pb:KR4d0069_SBCK_003-2a>¶
較其成効則無尺寸之可稱外惟碌碌以隨人内則¶
區區而自守當陛下聖政惟新之始勵精求治之時¶
雖天度包容未加斥罷而臣心自揣常&KR0018;驚憂豈謂¶
冝黜而升當責而賞非惟臣自知不可顧於物論其¶
謂如何況自去年陛下即位之初均慶之典臣巳首¶
叨遷秩今來恩命實出非常在臣之愚難以自處欲¶
望聖&KR0268;矜察特賜寢停今取進止¶
　　　第二劄子¶
臣今日伏&KR0041;聖&KR0268;差中使傳宣令於後殿告謝臣與¶
趙槩等遂詣垂拱殿門請對欲再具敷陳續奉聖㫖¶
<pb:KR4d0069_SBCK_003-2b>¶
須管便受告勑臣以聖駕巳起君命甚嚴惶惑之間¶
不知所措雖巳受告勑尋於延和殿得對巳曾&KR0267;懇¶
備述聖恩非次義實難安蓋以無功受賞者衆以爲¶
非若竊事爲功則罪又大矣伏以陛下承先帝已定¶
之命入繼大統此天人之意也而即位之始偶因過¶
哀致違和&KR0073;旣而勿藥有喜聖躬清寧蓋由宗社神¶
靈顯此異事欲彰皇天眷祐陛下使不由人力而致¶
康復而臣今乃貪以爲功坐&KR0023;厚賞此臣所謂於義¶
難安者也至於陛下未親庻政之間中外幸得無事¶
此有宋百年四聖相繼威徳在人顧臣等軰有何施¶
<pb:KR4d0069_SBCK_003-3a>¶
設過蒙睿&KR0324;以此疇勞況臣猥以庸材參聞國政上¶
所賞罰臣職奉行若羣臣之間有功狀不明迹渉僥¶
倖尚當裁抑以&KR0376;濫恩而臣乃自貪寵榮以速議論¶
此臣所以區區不能自巳也故聖恩雖極優異而臣¶
不免屢瀆天聽(一作/聦)伏乞早回聖斷追寢成命俾臣¶
&KR0023;安常分以息羣言今取進止¶
　　　第三劄子¶
臣今日伏&KR0041;聖&KR0268;差入内髙品陳日新至中書傳宣¶
令臣繫新除官臣尋與曽公亮等具劄子奏乞候來¶
日覆奏伏縁此來恩命出於非常臣與韓&KR0318;等進退¶
<pb:KR4d0069_SBCK_003-3b>¶
惶懼夙夜思惟雖君恩至優違則有咎然事體所繫¶
義有難安所恃者睿聖聦明必察臣等懇誠之至聖¶
心寛恕不以臣等屢黷爲煩欲望天慈省閱臣等前¶
後所陳事理曲加裁擇特賜寢停免於此四方旱灾¶
百姓嗷嗷之際是臣等合&KR0013;責之時濫受非次之賞¶
則臣不勝幸甚臣誠迫意切言不成文干冒冕旒伏¶
俟誅戮今取進止¶
　　　謝特轉吏部侍郎表¶
驟膺渙渥備&KR0267;愚誠雖至辭窮㒺避煩言之爲黷重¶
乎令出莫回成命於巳行祗受以還驚(一作/兢)惶失節¶
<pb:KR4d0069_SBCK_003-4a>¶
臣某中謝伏念臣學不通於元本材不足以經綸但¶
知守拙以爲忠毎務師心而自信徒以遭逢先帝㧞¶
自衆人乆參侍從之聮遂玷機衡之貳而屬大横啓¶
兆嗣統膺期方初政之清明思百度之脩理内量譾¶
薄實憂以聖而責愚矧迫衰殘方念乞身而告病不¶
謂皇&KR0268;曲&KR0013;寵數屢加當覃大慶之初已無功而冒¶
賞曽未踰年之久復進秩以叨榮此蓋伏遇皇帝陛¶
下聖政惟新用人務廣謂才難於求備思恱使以忘¶
勞憫其勤劬錫以優洽雖榮踰於望表亦寵與其憂¶
并誓殫犬馬之微少答乾坤之造¶
<pb:KR4d0069_SBCK_003-4b>¶
　　　乞外任第一表(治平二年正月二十三日/上二十五日批答不允)¶
臣某言臣聞事君以忠本期盡瘁不能者止亦貴自¶
知敢傾悃愊之誠仰瀆髙明之聽臣某中謝伏念臣¶
本由寒素偶踐科&KR0163;秖希干禄以養親敢冀逄時而¶
見用蓋以腐儒章句之學豈堪王佐之材童子雕&KR0144;¶
之文固異賢人之事而誤蒙睿&KR0324;俾貳宰司訖無豪¶
髪之可稱常懼滿盈之必覆加以年齡迫於衰晚氣¶
血損於憂傷惟兩目之舊昬自去秋而漸劇精明晻¶
藹瞻視茫洋冬春以來職業多廢當聖君求治之始¶
是群臣宣力之時自嗟犬馬之微生遽先疲乏惟恃¶
<pb:KR4d0069_SBCK_003-5a>¶
乾坤之大度曲賜含容雖未責於曠官亦難安於尸¶
禄與其坐待於彈劾豈如自乞於哀憐伏望推天地¶
之恩回日月之照察其愚直不敢矯誣許辭政事之¶
名假以州符之&KR0009;則臣不止偷安而養拙亦將自療¶
以求痊尚冀昬瞳之復明會圖後効而論報¶
　　　第一劄子¶
臣所有誠懇昨日&KR0023;對便坐巳具敷述蓋臣自去年¶
八月喪一女子凡庻常情不免悲苦因此發動十年¶
來乆患眼疾又爲老年全服涼藥不得自深冬巳來¶
氣暈昬澁視物艱難接此春旱陽氣上攻遂至大段¶
<pb:KR4d0069_SBCK_003-5b>¶
妨事然臣愚心秖欲俟壽聖節隨班上壽一展臣子¶
之誠以爲榮幸然後懇求罷去所以勉彊遷延至今¶
縁此是臣私故&KR0200;屑雖臣子之於君父理當無隱然¶
難委曲盡載表章所以先具奏陳冀蒙省察臣以非¶
才過蒙任用使其聦明彊徤猶懼不能稱職況此衰¶
病何以堪處昨日雖面奉聖㫖令且未要入文字蓋¶
臣迫於情懇退不自安今巳具表陳乞伏望聖慈哀¶
許今取進止¶
　　　第二表(正月二十六日上二/十九日批答不允)¶
臣某言臣近貢封章乞解政事伏奉批答不允者天¶
<pb:KR4d0069_SBCK_003-6a>¶
甚仁而&KR0270;愛人有欲而必從苟睿聽之未回由懇誠¶
之不至敢干斧&KR0207;再&KR0267;肺肝臣某中謝伏念臣學不¶
通經材非適用徒以遭逢亨㑹進冒寵榮一玷機衡¶
五遷&KR0010;律伏遇皇帝陛下握圖撫運嗣統當天覽決¶
萬事則尭舜之聦明愛養群生則禹湯之勤儉賢材¶
並進聖治惟新臣於此時得與大政何脩何飾而可¶
以稱職旅進旅退而莫知所爲巳慚廊廟之訏謨旣¶
無逺略惟有簿書之&KR0200;屑尚可宣勞而苦此&KR0031;瞳莫¶
能久視眊然終日兀爾尸居上無以副人主之憂勤¶
下無以伸臣子之報效久而不去罪則奚逃此臣所¶
<pb:KR4d0069_SBCK_003-6b>¶
以夙夕彷徨難安自黙者也伏望皇帝陛下曲回天¶
聽少軫皇慈念臣日侍冕旒察臣心非木石禄位者¶
人情之所顧惜孰肯妄辭筋骸者物理之有盛衰不¶
能無乏哀其可憫寛以不誅俾諧得請之恩當識謝¶
生之所¶
　　　第二劄子¶
臣受國厚恩叨與機政材識庸下不能有所&KR0024;報上¶
頼聖君含垢未即斥去而又不思勉彊竭力以脩職¶
業輙以衰疾自陳欲圖安便重煩聖念特降中使傳¶
宣賜以訓誨丁寧切至而又頑然未即聽從在臣之¶
<pb:KR4d0069_SBCK_003-7a>¶
罪可誅者非一臣以方具表陳乞理當闔門俟命不¶
得進見闕庭面陳悃愊臣聞自古君臣去就之際與¶
今不同蓋昔之公卿解職便歸田里其朝居君側暮¶
巳絶於朝廷所以臣重去其君君亦難其臣之去然¶
猶去者相繼今則不然凡辭職任者皆不去禄仕或¶
優游侍從之班或出守藩要之地豈爲避寵辭榮乃¶
是免勞就逸實人臣之僥倖也況如臣者尸禄終日¶
無勞可均實以兩目俱昬是十年舊疾自去秋發動¶
日益昬澁看讀文字艱難憂慮職事曠廢有悮國家¶
所以敢布懇誠乞憐君父冀一閑僻處將養三二年¶
<pb:KR4d0069_SBCK_003-7b>¶
或目復清明却乞一邊逺繁難處展効乃是臣自爲¶
僥倖之計與辭榮避寵者不同欲望聖慈不以爲難¶
早賜恩許今取進止¶
　　　第三表(正月二十九日上二/月二日批答不允)¶
臣某言近上表章乞解政事伏蒙聖&KR0268;再降批答不¶
允者臣聞事君以忠信爲本立朝以進退爲難惟不¶
自疑乃能取信於上苟無大過庻㡬善退其身昔之¶
爲臣全此者少今臣遇聦明之聖主固不自疑荷保¶
庇之寛仁幸無大過是以敢因疾病直露情誠而封¶
章屢陳俞㫖未賜臣竊謂日月之明無不照豈不諒¶
<pb:KR4d0069_SBCK_003-8a>¶
臣之乃心得非天地之恩有所憐未忍許臣之遽去¶
在臣自揣何以克堪豈合更此多言上煩宸聽所難¶
遂黙蓋切懇私臣某中謝伏念臣以中下之才&KR0013;非¶
常之任日諧進見則蒙眷待之優隆退接同寮則絶¶
纎毫之間&KR0169;自可安然樂職亦復何所憂危況千載¶
一遇者盛時之難逢髙秩厚禄者常情之貪得苟非¶
迫於衰病豈敢固自欺誣伏望皇帝陛下曲軫睿慈¶
俯哀愚欵念其蒲柳質易朽而先衰譬若馬牛力巳¶
疲而則止賜其如請恕以苟安則臣刮膜祛昬尚冀¶
清明之來復&KR0162;軀殞命終圖報效於餘生¶
<pb:KR4d0069_SBCK_003-8b>¶
　　　爲&KR0040;水爲災待罪乞避位第一表(治平二/年八月)¶
臣某言臣聞任非其人則官必曠職時多闕政則天¶
爲降災惟譴咎之有歸難僥倖於獨免臣某中謝伏¶
念臣本以庸妄遭逢盛明擢貳宰司與聞國論不能¶
叶宣上徳輔導至和頻年巳來害氣交作春飢巳甚¶
饉疫相望秋潦&KR0064;興覆溺無數下致生民之愁苦上¶
貽聖主之焦勞臣獨何心安於厥位舉朝廷之典法¶
便合黜幽頼覆燾之寛仁尚容自劾伏望皇帝陛下¶
特回天造俯察愚忠俾解政機推行憲罰以塞上穹¶
之降責以警庻位之脩官然後别選儁賢俾居參輔¶
<pb:KR4d0069_SBCK_003-9a>¶
益圖更化之術上副求治之心自然人神以和災異¶
咸弭不惟臣適其分亦俾國無屈刑¶
　　　第二表¶
臣某言近以&KR0040;水之變上表待罪蒙降批答不允者¶
上天告戒比屋罹災䖍思消異之方願避進賢之路¶
特迀聖訓未諒愚誠退自省循豈遑安處臣某(中謝)¶
伏以天人之相去不逺見於事者若響之&KR0063;聲賞罰¶
之至要易知舉其大則以一而警百是以政有得而¶
有失則災祥以&KR0011;而來官若成而若虧則黜陟以時¶
而舉伏念臣猥由愚陋進冒寵榮一貳政機五更歳¶
<pb:KR4d0069_SBCK_003-9b>¶
律相府之事無不揔旣皆得以與聞斯人之居不聊¶
生欲於何而歸咎辜朝廷之委任貽君父之憂勞此¶
而不誅何以勵衆伏望皇帝陛下&KR0108;然睿斷赫以皇¶
明理其曠敗之愆正厥經常之法置之散地全以寛¶
恩誓堅犬馬之心終效涓埃之報¶
　　　第三表¶
臣某言近以雨水之災再上表待罪蒙降批答不允¶
仍斷來章者隂沴干時聖心軫慮明詔一下群臣震¶
惶況居任責之司敢爲幸免之計臣某中謝伏惟皇¶
帝陛下自膺眷命光紹丕圖揔覽萬機之繁講求三¶
<pb:KR4d0069_SBCK_003-10a>¶
代之治旰不遑食勵文王之小心行之以勤躬伯禹¶
之盛徳固巳生民受賜品彚蒙休冝召至和以來嘉¶
&KR0063;而善氣未效時災荐臻惟天聦明異不虚出示人¶
警戒咎必有歸所以三事之臣連章&KR0267;懇況臣最爲¶
濫竊尤玷寵榮方平日以尸居不知引分及敗官而¶
冝罰其敢逃刑伏望皇帝陛下俯抑至&KR0268;深思大譴¶
退其不肖以爲脩政之先不以空文庻得應天之實¶
　　　再乞外任第一表(治平三年三月二十四日/上二十七日批答不允)¶
臣聞忠以事上雖見義而必爲力有不能則知難而¶
當止是惟臣子進退之分寔繫國家利害之機則其¶
<pb:KR4d0069_SBCK_003-10b>¶
居也敢懐竊位之安其去也豈止全身之計輙殫拙¶
訥上黷髙明臣某中謝伏念臣本以庸妄出於&KR0012;平¶
(一作/單)學不通方識非慮逺徒以遭逢先帝誤&KR0013;聖知¶
擢自諸生俾參大政伏遇皇帝陛下膺期出震繼統¶
當天方聖政之惟新思群材而並濟臣以衰遲之朽¶
質久當機要以妨賢有守經泥古之愚無應變適時¶
之用考於外論早合黜幽伏&KR0041;皇帝陛下廓大度以¶
兼容謂衆惡者(一作/之)必察特加庇覆俾&KR0023;保全固當¶
勉勵疲駑誓圖報效而臣量盈器極福過災生兩目¶
眊昬積年舊苦中消渇涸新歳所加精液銷凘志與¶
<pb:KR4d0069_SBCK_003-11a>¶
神而並耗革膚朘削氣將力以俱殫臣若猶彊殘骸¶
竊貪厚禄坐取敗官之責上累知人之明苟以此致¶
興於人言則乃是可畏之公議異夫誣謗難復主張¶
此臣所以深自揣思敢陳悃迫(一作/愊)伏望皇帝陛下¶
曲回睿眷俯察愚忠念其&KR0023;親日月之光頗歴歳時¶
之乆居常碌碌曽莫異於片言一有紛紛遂獨當於¶
衆怒尚乏周身之智豈堪爲國之謀因其自訴於病¶
衰幸俾&KR0023;逃於罪戾退之散地得盡餘齡則臣永荷¶
天地之恩敢忘犬馬之報¶
　　　乞出第一劄子¶
<pb:KR4d0069_SBCK_003-11b>¶
臣昨日&KR0023;對便坐輙述懇私乞解政事之任縁臣疾¶
患累日氣血虚乏頭目昬眩不能乆立不得乆侍天¶
顔悉陳悃愊伏自濮園之議旣興言事之臣荒唐不¶
學妄執違經非禮無稽之&KR0003;耻於不用不勝其忿遂¶
厚誣朝廷借以(一作/臣)爲名因乃(一作/以)肆言訕上指臣¶
爲姦邪首議之人陛下至聖至明洞見中書與兩制¶
所議本未察臣無罪曲賜保全而吕誨等附下㒺上¶
語言悖慢無復君臣之禮以至斥黷母后非毀詔書¶
等事陛下皆屈意含容不加顯戮止於退罷而巳及¶
詔定濮王典禮不如誨等所誣旣又詔牓朝堂諭以¶
<pb:KR4d0069_SBCK_003-12a>¶
本末由是中外釋然凡素爲誨等誣誑衒惑之人皆¶
識朝廷本意但恨暁諭之晚今則是非巳正曲直巳¶
分臣所&KR0013;誣亦巳&KR0023;雪然則更何所辨豈合有言而¶
臣義有不得巳者蓋以執政之臣天下之所瞻望朝¶
廷以爲重輕若其名譽烜赫非止一人之榮乃是朝¶
廷之光也其或身名毀辱非止一人之辱乃是朝廷¶
之辱也昔唐文宗甘露事後小人用事宰相李石爲¶
其所惡乃遣盗殺之不中而斷石馬尾石遂求罷文¶
宗雖知石賢相可惜亦不得已而罷石爲荆南節度¶
使蓋顧國體當爾也今臣固無李石可惜之賢而其¶
<pb:KR4d0069_SBCK_003-12b>¶
所&KR0013;毀辱者何止斷馬尾而巳吕誨等連章累䟽惡¶
言醜詆陛下爲臣愛惜留中而不出誨等自寫章䟽¶
宣布中外今閭巷之人皆能傳誦雖誨等急於賣直¶
取名肆其誣罔不暇惜國體而自爲傳播如臣者豈¶
合彊顔忍耻猶安厥位使天下何所瞻望凡臣所貪¶
以爲榮者乃朝廷之辱也由是言之臣豈得巳哉使¶
臣無疾病猶當懇自(一作/白)引去況臣不幸適值自春¶
來痟渇不止昨日面奉徳音陛下悉巳知臣所苦聖¶
恩憫恤爲之惻然伏望陛下特賜除臣近京一郡俾¶
養衰殘則臣未死之間誓當別圖報効今取進止¶
<pb:KR4d0069_SBCK_003-13a>¶
　　　第二表(三月二十八日上四/月三日批答不允)¶
臣近貢封章願還政事伏蒙聖&KR0268;特降批荅不允者¶
臣聞愚誠雖微而茍至可以動天大仁博愛而無私¶
未甞違物敢殫懇悃再冒誅夷臣某中謝伏念臣智¶
識非精器能甚淺禀生竒薄自少甞履於艱虞雖處¶
困窮所守粗知於名節而自早蒙擢用思奮猷爲不¶
善自謀遂致怨仇之積罔知避禍屢觸䧟穽之機先¶
皇帝深察&KR0012;忠悉排群議甄収&KR0324;進終始保全以至¶
晚年致之二府念&KR0004;無於報効徒久玷於恩榮逮逢¶
神聖之嗣興顧巳歳時之三易問其職業曽無&KR0024;於¶
<pb:KR4d0069_SBCK_003-13b>¶
毫分聽於諠譁則不勝於詆辱猶彊尫殘之質坐懷¶
寵禄之貪昔(一作/古)云髙位之疾顚何況千人之所指¶
繼以恙痾之苦&KR1170;然氣血之衰藥石之功旣難求於¶
速効機政之地豈冝乆於曠官伏望皇帝陛下曲軫¶
睿慈俯哀危懇謂獻納訏謨之任已無益於明時而¶
沮傷憔悴之餘寔難安於乆處許其引避寛以優容¶
儻後來因此以得賢則臣去猶爲於有&KR0024;茍未填於¶
溝壑誓終竭於㳙埃¶
　　　第二劄子¶
臣近再述懇誠上干天聽乞解重任伏蒙聖&KR0268;特降¶
<pb:KR4d0069_SBCK_003-14a>¶
批答丁寧訓誨未賜允俞臣本庸材不堪大用遭逢¶
聖主誤&KR0013;&KR0324;知陛下急於求治取信輔弼言無不從¶
臣於此時不謂不得君不謂不得位而智識駑下&KR0004;¶
無&KR0024;報旣不能建明大義鎮遏群言又不能和㑹衆¶
心叶于一徳遂致浮詞異論中外諠譁惟務含胡無¶
一言以辨正但欲因循茍於無事以此養成群小誣¶
謗聖朝上則煩黷睿聦下則自取身辱雖陛下閔臣¶
拙直衆怒獨當察臣暗愚不識䧟穽然臣拙於謀身¶
不堪任用巳驗如此可黜不疑陛下聖度寛仁曲加¶
保庇以爲簮履舊物不忍一旦棄&KR0162;然臣夙夜彷徨¶
<pb:KR4d0069_SBCK_003-14b>¶
不能安於自處者蓋以朝廷輕重繫在大臣若大臣¶
望重則朝廷尊大臣望輕則朝廷不重大臣望輕猶¶
爲不可何況惡言醜詆毀辱百端今豺狼當路姦邪¶
在朝之語下傳閭巷外播四夷以是而言何止望輕¶
而巳陛下有臣如此豈不爲朝廷之辱哉雖陛下至¶
聖至明察臣無過臣能自信無愧於心而中外之人¶
不可家至而户暁百辟之瞻望衆人之譏誚臣亦何¶
顔以處之與其&KR0018;慙俛首以見縉紳孰若乞身逺去¶
少避指目是則聖恩許臣解罷俾臣稍&KR0023;便安乃是¶
臣居位也以榮爲辱其去也以黜爲升惟望天&KR0268;曲¶
<pb:KR4d0069_SBCK_003-15a>¶
從人欲今臣巳上第二表伏望聖慈曲從人欲除臣¶
蔡亳一州差遣¶
　　　第三表(四月&KR0004;四日上&KR0004;七日/批答不允斷來章)¶
臣近以疾患自陳乞解重任伏蒙聖慈再降批答不¶
允者坐貪國寵旣以難安仰呌帝閽期於必逹臣某¶
中謝伏念臣早縁幸㑹親遘休辰以一經之腐儒參¶
萬機之宻論違時背俗速謗招尤雖無獨立弗懼之¶
明粗懷可殺不辱之節所以彊顔忍耻不知軒冕之¶
榮加之多病乆衰難勝筋力之任近從去歳益以中¶
乾渴如鼴䑕之飲河喘若呉牛之見月多言外噪衆¶
<pb:KR4d0069_SBCK_003-15b>¶
疾内攻心已自危豈足當於謀慮力雖欲彊㡬或(一/作)¶
(不)至於踣顛方奮銳於壯時猶無可道迨摧傷於晚¶
節亦復何堪雖幸聖君容覆之恩豈逭神理滿盈之¶
罰苟不知退其將殞生伏望皇帝陛下推天地之私¶
回日月之照察臣粗識廉耻閔臣遽此衰疲丐以一¶
州俾從素志如此則力排群議已荷於保全遂養殘¶
生更繄於亭育雖同草木之賤尚識造化之仁¶
　　　第三劄子¶
臣近以疾病乞解重任除一蔡亳州差遣巳三上表¶
及兩具劄子陳&KR0274;伏蒙聖慈累降批答不允斷來章¶
<pb:KR4d0069_SBCK_003-16a>¶
者臣竊伏思惟臣之披&KR0267;肝血祈天請命之懇其&KR0003;¶
甚詳而其誠至矣陛下毎降答諭丁寜&KR0324;朂所以過¶
賜優待臣之恩禮亦巳至矣而臣不能仰遵聖訓功¶
疾就職而猶更哀鳴上煩天聽者蓋臣義不&KR0023;已與¶
近日韓&KR0318;曽公亮胡宿等從容於進退者事體不同¶
也臣以非才&KR0013;任違時忤衆自招謗怒不容其身今¶
上自朝廷下至閭閻巷陌逺洎四海外及夷狄皆能¶
傳吕誨等章䟽矣其罔誣醜詆之語莫不能道之矣¶
而臣以顧惜國體旣不當更與誨等辯正便合引避¶
去位而以是非曲直付之公議乃爲合理昔漢世大¶
<pb:KR4d0069_SBCK_003-16b>¶
臣有&KR0013;誣以罪者例不對理陳&KR0072;蓋其人或遂廢黜¶
或&KR0013;刑誅所以更不自辨可矣未有論議喧沸不自¶
辯明而頑然自安其位者也今朝廷處臣者何位任¶
臣者何事所繫事體者如何而誨等詆臣者何語臣¶
其可安處此位者乎昨濮園之議自手詔告示中外¶
後凡中書論議本未邪正及誨等加誣詆訕等事皆¶
已幸蒙辨正矣惟臣所&KR0013;邪謀首議姦䛕徼寵之惡¶
名旣不能自辨若又不識㢘耻頑如木石遂安其位¶
陛下謂有臣如此其可當國家之大任乎此臣所以¶
夙夜思惟誨等詆臣者䛕佞希榮寵耳故惟有懇辭¶
<pb:KR4d0069_SBCK_003-17a>¶
重任逺避寵榮乃可以塞小人之口然則陛下聖恩¶
一許臣罷去是爲臣辨誣謗全名節其賜臣者多矣¶
厚於賜以髙秩重禄萬萬也臣幸蒙陛下知&KR0324;久矣¶
臣之心迹聖鑒昭然洞見表裏此臣不當復言臣所¶
謂辨誣謗全名節者爲中外之人不可家至户暁者¶
爾蓋非早自引去無以塞誣謗臣者之口也夫爵禄¶
朝廷所以寵臣下也使身心安㤗名譽光顯者居之¶
則不勝其榮也若毀辱媿耻憤悶憂鬱者居之適足¶
爲苦耳伏望聖&KR0268;察臣哀切懇迫之誠不以臣比從¶
容於進退者特許臣解罷政事除臣一外任差遣則¶
<pb:KR4d0069_SBCK_003-17b>¶
臣雖死之日猶生之年今取進止¶
　　　第四劄子¶
臣近以疾病乞解重任巳具劄子罄述懇私更不敢¶
重疊叙陳上煩天聽臣以非才誤膺&KR0324;任存之旣無¶
所惜去之何足可思然而不早罷去此乃陛下至仁¶
至慈憐臣衰殘不忍遽(一作/遂)便棄&KR0162;務欲退人以禮¶
今臣表章劄子各巳三上伏蒙三降批答丁寧訓朂¶
未即允俞中外之人皆知陛下曲意留連恩禮巳足¶
伏乞出自宸斷早賜恩許除臣一外任差遣¶
　　　第五劄子¶
<pb:KR4d0069_SBCK_003-18a>¶
臣昨日&KR0023;對威顔備陳懇迫而言意拙訥不能感動¶
愚誠雖切天聽未回夙夜省循莫遑安處臣本庸材¶
不足比數然而職所任者國政身所繫者國體而遭¶
罹誣枉毀辱百端旣不自辨明便當引去加以年齒¶
凋耗疾病侵凌豈可勉彊衰殘不知㢘耻此臣所以¶
披肝&KR0267;血干冒誅夷不能自止者也再念臣材識駑¶
下過蒙陛下&KR0324;用固當奮發事業粗立功名上報君¶
恩次雪身辱然臣出入二府已七八年迄無一言建¶
明一事可採以前日之碌碌如此可知後日之無所¶
爲也若終於尸禄偷安茍貪榮寵不惟上辜委遇實¶
<pb:KR4d0069_SBCK_003-18b>¶
亦自&KR0018;&KR0004;心蓋材力短長固有不能勉彊若進退名¶
節尚可自擇前世人主之待其臣也事非一端或髙¶
其行義不奪其志或許其閑退俾自安全不必悉以¶
髙秩厚禄但曲從所欲便是君恩伏望聖&KR0268;察臣悃¶
愊特許臣所乞則臣未盡之年尚知論報今取進上¶
　　　辭覃恩轉左丞表(治平四年正月神/宗登極二月上)¶
臣某言伏奉制命蒙恩特授臣行尚書左丞依前參¶
知政事加階食邑食實封及賜功臣者澤施無外雖¶
務極於汪洋寵至若驚實難安於唘處敢傾拙訥上¶
黷髙明臣某中謝伏念臣本以妄庸早由平進一經¶
<pb:KR4d0069_SBCK_003-19a>¶
之學乃自守之迂儒十駕其駑終不堪於逺用徒以¶
旦暮千載遭逢兩朝擢貳鈞衡坐淹歳月國恩未報¶
但虞填壑以遺羞金鼎巳成豈謂攀胡之莫及幸遇¶
皇帝陛下重離繼照正統當天萬物覩而咸忻大號¶
渙其均慶致茲孱朽亦玷光華然夫位髙而疾顛者¶
是亦其&KR0020;然器滿而必覆者蓋由於量過敢忘戒懼¶
誠迫懇私伏望皇帝陛下特軫睿&KR0268;俯矜愚守當萬¶
機之新政收厚賞於無功則臣雖蒲柳之易(一作/巳)衰¶
尚冀㳙埃於後效¶
　　　謝覃恩轉左丞表¶
<pb:KR4d0069_SBCK_003-19b>¶
臣某言(云云)大慶均行霶流而甚渥鴻恩曲&KR0013;俯僂¶
以無容臣某中謝伏念臣性質迂愚器能淺陋言不¶
足以備典謨之奥學不足以通治亂之原徒以早荷¶
兩朝之誤知㧞自&KR0012;生而&KR0324;用疲駑雖(一作/難)勉訖無¶
&KR0024;於毫分歳月屢遷猶坐貪於寵禄方懼黜幽之典¶
敢希冒進之榮此蓋伏遇皇帝陛下光紹寳圖惟新¶
聖政繼離明而大照推乾施以無偏致此妄庸首霑¶
渙汗臣敢不退思警懼益勵衰疲感風雲際㑹之難¶
依日月光華之未少圖後効冀盡夙心¶
表奏書啓四六集卷第三¶
<pb:KR4d0069_SBCK_003-20a>¶
　　　　　紹熈三年十月承直郎丁朝佐編次¶
　　　　　　　　　　　　郡人孫謙益校正¶
辭吏部侍郎表幸或(一作/或幸)¶
第三劄子夙夜(一作/夙夕)睿聖(一作/睿聽)¶
<pb:KR4d0069_SBCK_003-20b>¶
#+PROPERTY: JUAN 3
#+PROPERTY: FILE SB04n0371-003歐阳文忠公文集近體樂府-卷第三.
<pb:KR4d0069_SBCK_003-1a>¶
近體樂府卷第三　歐陽文忠公集一百三十三¶
　　長短句¶
　　　南歌子¶
鳳䯻金泥帶龍紋玉掌梳走來䆫下笑相扶愛道&KR0030;¶
眉深淺入時無　弄筆偎人乆描花試手&KR0004;等閑妨¶
了繡功夫笑問&KR0031;鴛鴦字怎生書¶
　　　御街行¶
夭非華艷䡖非霧来夜半天明去來如春夢不多時¶
去似朝雲何䖏乳鷄酒燕落星沉月紞紞城頭皷¶
參差漸辨西池樹朱閣斜欹户緑苔深徑少人行苔¶
<pb:KR4d0069_SBCK_003-1b>¶
上屐痕無數遺香餘粉剰衾閑枕天把多情賦¶
　　　桃源憶故人(一名虞羙人影)¶
　　　　一¶
梅梢弄粉香猶嫰欲&KR0009;江南春(一作/芳)信别後寸腸縈¶
(一作/愁)損說與伊爭穩　小爐獨守寒&KR0069;燼忍泪低頭¶
(二字一/作無言)畫盡眉上萬重新恨竟日無人問¶
　　　　二¶
鸎愁燕苦春歸去寂寂花飄紅雨碧草緑楊岐路況¶
是長亭暮　少年行客情難訴泣對東風無語目斷¶
兩三煙樹翠隔江淹浦¶
<pb:KR4d0069_SBCK_003-2a>¶
　　　臨江仙¶
　　　　一¶
栁外䡖雷池上雨&KR0040;聲滴碎荷聲小樓西角斷虹明¶
欄干&KR0029;䖏待得月華生　燕子飛來窺&KR0030;棟玉鈎垂¶
下簾旌涼波不動簟紋平水精&KR0031;枕傍有墮&KR0107;横¶
　　　　二¶
記得金鑾同唱第春風上&KR0038;繁華如今薄宦老天涯¶
十年岐路空&KR0018;曲江花　聞說閬山通閬苑樓髙不¶
見君家&KR0012;城寒日等閑斜離愁難盡紅樹逺連霞¶
　　　聖無憂¶
<pb:KR4d0069_SBCK_003-2b>¶
世路風波險十年一别湏&KR0119;人生聚散長如此相見¶
且懽娱　好酒能消光景春風不染髭&KR0161;為公一醉¶
花前倒紅䄂莫來扶¶
　　　浪淘沙¶
　　　　一¶
把酒祝東風且共從容垂楊紫陌洛城東緫是當時¶
携手䖏遊遍芳叢　聚散苦怱怱此恨無窮今年花¶
勝去年紅可惜明年花更好知與誰同¶
　　　　二¶
花外倒金翹飲散無憀柔桑蔽日栁迷條此地年時¶
<pb:KR4d0069_SBCK_003-3a>¶
曾一醉還是春朝　今日舉&KR0127;橈帆影飄飄長亭回¶
首短亭遥過盡長亭人更逺特地魂銷¶
　　　　三¶
五嶺麥秋殘荔子&KR0004;丹絳紗囊裏水晶丸可惜天教¶
生䖏逺不近長安　往事憶開元妃子偏怜一從魂¶
散馬嵬關只有紅塵無驛使滿眼驪山¶
　　　　四¶
萬恨苦綿綿舊約前懽桃花溪畔栁隂間幾度日高¶
春睡重繡戸深關　樓外夕陽閑獨自憑欄一重水¶
隔一重山水闊山髙人不見有淚無言¶
<pb:KR4d0069_SBCK_003-3b>¶
　　　　五¶
今日北池遊&KR0222;&KR0222;&KR0127;舟波光㶑灧栁條柔如此春来¶
春又去白了人頭　好妓好歌喉不醉難休勸君滿¶
滿酌金甌縱使花時常病酒也是風流¶
　　　定風波¶
　　　　一¶
把酒花前欲問他對花何恡(一作/惜)醉顔&KR0755;春到幾人¶
能爛賞何況無情風雨等閑多　艷樹香叢都幾許¶
朝暮惜紅愁粉柰情何好是金&KR0179;浮玉浪相向十分¶
深送一聲歌¶
<pb:KR4d0069_SBCK_003-4a>¶
　　　　二¶
把酒花前欲問伊忍嫌金盞&KR0018;春時紅艷不能旬日¶
看冝筭湏知開謝只相隨　蝶去蝶來猶解戀難見¶
回頭還是度年期莫候飲闌花巳盡方信無人堪與¶
&KR0024;殘枝¶
　　　　三¶
把酒花前欲問公對花何事訴金鍾為問去年春甚¶
䖏虚度鶯聲撩亂一場空　今歳春來湏愛惜難得¶
湏知花面不長紅待得酒醒君不見千片不隨流水¶
即隨風¶
<pb:KR4d0069_SBCK_003-4b>¶
　　　　四¶
把酒花前欲問君世間何計可留春縱使青春留得¶
住虚語無情花對有情人　任是好花湏落去自古¶
紅顔能得幾時新暗想浮生何事好唯有清歌一曲¶
倒金樽¶
　　　　五¶
過盡韶華(尸作/光)不可添小樓紅日下層簷春睡覺來¶
情緒惡寂寞楊花繚亂拂珠簾　早是閑愁依舊在¶
無柰那堪更&KR0013;&KR0043;酲兼把酒送春惆悵甚長恁年年¶
三月病厭厭¶
<pb:KR4d0069_SBCK_003-5a>¶
　　　　六¶
對酒追歡莫&KR0018;春春光歸去可饒人昨日紅芳今緑¶
樹已暮殘花飛絮兩紛紛　粉面麗姝歌窈窕清妙¶
樽前信任醉醺醺不是狂心貪燕樂自覺年來白髮¶
滿頭新¶
　　　驀山溪¶
新正&KR0004;破三五銀蟾滿纎手染香羅剪紅蓮滿城開¶
遍樓臺上下歌管咽春風駕香輪停寳馬只待金烏¶
晚　帝城今夜羅綺誰為伴應卜紫姑神問歸期相¶
思望斷天涯情緒對酒且開顔春宵短春寒淺莫待¶
<pb:KR4d0069_SBCK_003-5b>¶
金杯暖¶
　　　浣溪沙¶
　　　　一¶
雲曵香綿彩柱髙絳旗風颭出花梢一梭紅帶往來¶
拋　束素羙人羞不打却嫌裙慢褪纎腰日斜深院¶
影空摇¶
　　　　二¶
堤上遊人逐&KR0030;&KR0179;拍堤春水四垂天緑楊樓外出鞦¶
韆　白髮戴花君莫笑六么催拍盞頻傳人生何䖏¶
似樽前¶
<pb:KR4d0069_SBCK_003-6a>¶
　　　　三¶
湖上朱橋響&KR0030;輪溶溶春水浸春雲碧瑠璃滑淨無¶
塵　當路遊&KR0093;縈醉客隔花啼鳥喚行人日斜歸去¶
柰何春¶
　　　　四¶
葉底青青杏子垂枝頭薄薄桞綿飛日髙深院晚鶯¶
啼　堪恨風流成薄倖斷無消息道歸期托腮無語¶
翠眉低¶
　　　○五¶
青杏園林煑酒香佳人&KR0004;着薄羅裳桞&KR0093;揺曵燕飛¶
<pb:KR4d0069_SBCK_003-6b>¶
忙　乍&KR0040;乍晴花自落閑愁閑悶晝偏長為誰消瘦¶
損容光¶
　　　　六¶
紅粉佳人白玉杯木蘭&KR0179;穩棹歌催緑荷風裏笑聲¶
來　細雨䡖煙籠草樹斜橋曲水遶樓臺夕陽髙䖏¶
&KR0030;屏開¶
　　　　七¶
翠䄂嬌鬟舞石州兩行紅粉一時羞新聲難逐管絃¶
愁　白髮主人年未老清時賢相望偏優一樽風月¶
為公留¶
<pb:KR4d0069_SBCK_003-7a>¶
　　　　八¶
燈燼垂花月似霜薄簾映月兩交光酒醺紅粉自生¶
香　&KR0031;手舞餘拖翠袖一聲歌已釂金觴休回嬌眼¶
斷人腸¶
　　　　九¶
十載相逢酒一巵故人纔見便開眉老來遊舊更同¶
誰　浮世歌歡真易失宦途離合信難期樽前莫惜¶
醉如泥¶
　　　御帶花¶
青春何䖏風光好帝里偏愛元夕萬重繒綵構一屏¶
<pb:KR4d0069_SBCK_003-7b>¶
峯嶺半空金碧寳檠銀釭耀絳幕龍虎騰擲沙堤逺¶
雕輪綉轂爭走五王宅　雍容熈熈作晝㑹樂府神¶
&KR0078;海洞仙客拽香摇翠稱執手行歌錦街天陌月淡¶
寒䡖漸向曉漏聲寂寂當年少狂心未已不醉怎歸¶
得¶
　　　虞羙人¶
爐香晝永龍煙白風動金鸞額&KR0030;屏寒掩小山川睡¶
容&KR0004;起枕痕圎墜花鈿　樓髙不及煙霄半望盡相¶
思眼艷陽剛愛挫愁人故生芳草碧連雲怨王孫¶
　　　鶴沖天¶
<pb:KR4d0069_SBCK_003-8a>¶
梅謝粉栁拖金香滿舊園林養花天氣半晴隂花好¶
却愁深　花無數愁無數花好却愁春去戴花持酒¶
祝東風千萬莫怱怱¶
　　　夜行&KR0179;¶
　　　　一¶
憶昔西都懽縱自别後有誰能共伊川山水洛川花¶
細尋思舊遊如夢　今日相逢情愈重愁聞唱&KR0030;樓¶
鍾動白髮天涯逢此景倒金樽殢誰相送¶
　　　　二¶
滿眼東風飛絮催行色短亭春暮落花流水草連雲¶
<pb:KR4d0069_SBCK_003-8b>¶
看看是斷腸南浦　檀板未終人去去扁舟在緑楊¶
深䖏手把金樽難為别更那聽亂鶯踈雨¶
　　　洛陽春¶
紅紗未曉黄鸝語蕙爐銷蘭炷錦屏羅幕護春寒昨¶
夜三更雨　綉簾閑&KR0029;吹&KR0127;絮歛眉山無緒看花拭¶
泪向歸鴻問來䖏逢郎否¶
　　　一叢花(此篇世傳張先子野詞)¶
傷春懷逺幾時窮無物似情濃離愁正恁牽絲亂更¶
南陌飛絮濛濛歸&KR0016;漸遥征塵不斷何䖏認郎蹤¶
&KR0031;鴛池沼水溶溶南北小橋通梯横&KR0030;閣黄昬後又¶
<pb:KR4d0069_SBCK_003-9a>¶
還是新月簾櫳沉恨細思不如桃李還解嫁春風¶
　　　雨中花¶
千古都門行路能使離歌聲苦送盡行人花殘春晚¶
又到君東去　醉藉落花吹暖絮多少曲堤芳樹且¶
携手留連良辰羙景留作相思䖏¶
　　　千秋歳¶
數聲鶗鴂又報芳菲歇惜春更把殘紅折&KR0040;&KR0127;風色¶
&KR0064;梅子青時節永豐栁無人盡日花飛雪　莫把絲¶
絃撥怨極絃能說天不老情難絶心似&KR0031;絲網終有¶
千千結夜過也東䆫未白殘燈滅¶
<pb:KR4d0069_SBCK_003-9b>¶
　　　越溪春¶
三月十三寒食日春色遍天涯越溪閬&KR0080;繁華地傍¶
禁垣珠翠煙霞紅粉墻頭鞦韆影裏臨水人家　歸¶
來晚駐香車銀箭透䆫紗有時三&KR0039;兩&KR0039;&KR0040;霽朱門¶
栁細風斜沉麝不燒金鴨冷籠月照梨花¶
　　　賀聖朝影¶
白雪梨花紅粉桃露華髙垂楊慢舞緑絲絛草如&KR0129;¶
　風過小池&KR0127;浪起似江臯千金莫惜買香醪且陶¶
陶¶
　　　洞天春¶
<pb:KR4d0069_SBCK_003-10a>¶
鶯啼緑樹聲早檻外殘紅未掃露&KR0039;真珠遍芳草正¶
簾幃清曉　鞦韆宅院悄悄又是清明過了燕蝶&KR0127;¶
狂栁絲撩亂春心多少¶
　　　憶漢月¶
紅艷幾枝&KR0127;裊新&KR0013;東風開了&KR0029;煙啼露為誰嬌故¶
惹蝶怜蜂惱　多情遊賞䖏留戀向緑叢千繞酒䦨¶
歡罷不成歸腸斷月斜春老¶
　　　清平樂¶
　　　　一¶
雨晴煙晚緑水新池滿&KR0031;燕飛来垂栁院小閣&KR0030;&KR0277;¶
<pb:KR4d0069_SBCK_003-10b>¶
髙捲　黄昬燭&KR0029;朱欄西南&KR0004;月眉彎砌下落花風¶
起羅衣恃地春寒¶
　　　　二¶
小庭春老碧砌紅萱草長憶小欄閑共遶携手緑叢¶
含&KR0015;　别來音信全乖舊期前事堪猜門掩日斜人¶
靜落花愁&KR0039;青苔¶
　　　應天長¶
　　　　一¶
一彎&KR0004;月臨鸞鏡雲&KR0066;鳳&KR0107;慵不整珠簾淨重樓逈¶
惆悵落花風不定　緑煙低桞徑何䖏轆轤金井昨¶
<pb:KR4d0069_SBCK_003-11a>¶
夜更䦨酒醒春愁勝却病¶
　　　　二¶
石城山下桃花綻&KR0043;雨&KR0004;晴雲未散南去棹北飛鴈¶
水闊山遥腸欲斷　&KR0029;樓情緒&KR0180;惆悵春心無限燕¶
度蒹葭風晚欲歸愁滿面¶
　　　　三¶
緑槐隂裏黄鶯語深院無人日正午繡簾垂金鳳舞¶
寂寞小屏香一炷　碧雲凝合䖏空役夢魂來去昨¶
夜緑䆫風&KR0040;問君知也否¶
　　　涼州今(東堂石榴)¶
<pb:KR4d0069_SBCK_003-11b>¶
翠樹芳條颭的的裙腰&KR0004;染佳人携手弄芳菲緑隂¶
紅影共展&KR0031;紋簟挿花照影窺鸞鑑只恐芳容減不¶
堪零落春晚青苔雨後深紅&KR0039;一去門閑掩重來¶
却尋朱檻離離秋實弄&KR0127;霜嬌紅脉脉似見燕脂臉¶
人非事往眉空歛誰把佳期賺芳心只願長依舊春¶
風更放明年艷¶
　　　南郷子¶
　　　　一¶
翠宻紅繁水國涼生未是寒雨打荷花珠不定&KR0127;翻¶
冷潑鴛鴦錦翅斑　盡日凭欄弄蘂拈花子細看偷¶
<pb:KR4d0069_SBCK_003-12a>¶
得&KR1602;蹄新鑄様無端蔵在紅房艷粉間¶
　　　　二¶
雨後斜陽細細風來細細香風定波平花映水休蔵¶
照出&KR0127;盈半面粧　路隔秋江蓮子深深&KR0046;翠房意¶
在蓮心無問䖏難忘泪裛紅腮不記行¶
　　　鵲橋仙¶
月波清霽煙容明淡靈漢舊期還至鵲迎橋路接天¶
津映夾岸星榆&KR0039;綴　雲屏未卷仙鷄催曉腸斷去¶
年情味多應天意不教長恁恐把歡娱容易¶
　　　芳草渡¶
<pb:KR4d0069_SBCK_003-12b>¶
梧桐落蓼花秋煙&KR0004;冷&KR0040;纔&KR0053;蕭條風物正堪愁人¶
去後多少恨在心頭　燕鴻逺羌&KR0327;怨渺渺澄波一¶
片山如黛月如鈎笙歌散夢魂斷&KR0029;髙樓¶
珠簾捲暮雲愁垂楊暗鎻青樓煙&KR0040;濛濛如&KR0030;&KR0127;風¶
吹旋&KR0053;　香斷錦屏新别人閑玉簟&KR0004;秋多少舊懽¶
新恨書杳杳夢悠悠¶
　　　更漏子¶
風帶寒枝正好蘭蕙無端先老情悄悄夢依依離人¶
殊未歸　褰羅幕凭朱閣不獨堪悲揺落月東出鴈¶
<pb:KR4d0069_SBCK_003-13a>¶
南飛誰家夜搗衣¶
　　　摸魚兒¶
卷繡簾梧桐秋院落一霎雨添新緑對小池閑立殘¶
粧淺向晚水紋如縠凝逺目恨人去寂寂鳯枕&KR0012;難¶
宿&KR0029;欄不足看燕拂風簷蝶翻露草兩兩長相逐¶
&KR0031;眉促可惜年華婉娩西風初弄庭菊況伊家年少¶
多情未巳難拘束那堪更趂涼景追尋甚處垂楊曲¶
佳期過盡但不&KR0003;歸來多應忘了雲屏去時祝¶
　　　少年遊¶
　　　　一¶
<pb:KR4d0069_SBCK_003-13b>¶
去年秋晚此園中携手翫芳叢拈花嗅蘂惱煙撩霧¶
&KR0184;醉&KR0029;西風　今年重對方叢處追徃事又成空敲¶
遍欄干向人無語惆悵滿枝紅¶
　　　　二¶
肉紅圎様淺心黄枝上巧如裝雨輕煙重無憀天氣¶
啼破暁來粧　寒輕貼體風頭冷忍拋棄向秋光不¶
㑹深心爲誰惆悵回面恨斜陽¶
　　　　三¶
玉壷冰瑩獸爐&KR0069;人起繡簾開春叢一夜六花開盡¶
不待剪刀催　洛陽城闕中天起髙下遍樓臺絮亂¶
<pb:KR4d0069_SBCK_003-14a>¶
風輕拂鞍霑袖歸路似章街¶
　　　行香子¶
舞雪歌雲閑淡粧匀藍溪水染輕裙酒香醺臉粉色¶
生春更雅談話好情性美精神　空江不斷凌波何¶
處向越橋邊青柳朱門斷鍾殘角又送黄昬奈眼中¶
涙心中事意中人¶
　　　鷓鴣天¶
學&KR0030;宫眉細細長芙蓉出水鬭新粧只知一&KR0015;能傾¶
國不信相看有斷腸　&KR0031;黄鵠兩鴛鴦迢迢雲水恨¶
難忘早知今日長相憶不及從初莫作&KR0031;¶
<pb:KR4d0069_SBCK_003-14b>¶
¶
近體樂府卷第三¶
情動於中而形於言人之常也詩三百篇如俟城¶
隅望復&KR0028;摽梅實贈勺藥之&KR0011;聖人未甞刪焉陶¶
淵明閑情一賦豈害其爲逹而梁昭明以爲白玉¶
微瑕何也公性至剛而與物有情蓋甞致意於詩¶
爲之本義温柔寛厚所得深矣吟詠之餘溢爲歌¶
詞有平山集盛傳於世曽慥雅詞不盡収也今定¶
<pb:KR4d0069_SBCK_003-15a>¶
　為三卷且載樂語于首其甚淺近者前輩多謂劉¶
　煇偽作故削之¶
　元豐中崔公度跋馮延已陽春録謂皆延已親筆¶
　其間有誤入六一詞者近世桐汭志新安志亦記¶
　其事今觀延已之詞往往自與唐花門集尊前集¶
　相混而桞三變詞亦雜平山集中則此三卷或甚¶
　浮豔者殆非公之少作疑以傳疑可也¶
　　　　　　　　　　　郡人羅　泌校正¶
<pb:KR4d0069_SBCK_003-15b>¶
浪淘沙第一篇可惜(一作/料得)¶
第三篇麥秋殘(殘一/作寒)囊裏(一作/囊褁)一從(一作/自從)關¶
驀山溪歌管(一作/歌吹)¶
浣溪沙第二篇樓外(一作/梢外)¶
第五篇&KR0004;着(一作/&KR0004;試)¶
夜行&KR0179;第二篇人去去(一作人/又去)¶
清平樂第一篇(又載陽/春録)¶
應天長三篇(並載陽/春録)¶
第一篇彎&KR0004;(一作/鈎新)¶
第二篇山遥(一作/天遥)燕度(一作/忍淚)¶
<pb:KR4d0069_SBCK_003-16a>¶
第三篇(花間集作皇甫松詞/金奩集作温飛卿詞)鶯語(二集並/作梅&KR0040;)日正午(一/作)¶
(春晝/午)問君知也否(諸集並作断/腸君信否)¶
芳草渡(又載陽/春録)澄波(一作/清江)¶
更漏子(又載陽/春録)情悄悄(一作雲/杳杳)¶
<pb:KR4d0069_SBCK_003-16b>¶
<pb:KR4d0069_SBCK_003-16b>¶
#+PROPERTY: JUAN 3
#+PROPERTY: FILE SB04n0372-003歐阳文忠公文集附錄-卷第三.
<pb:KR4d0069_SBCK_003-1a>¶
附録卷第三¶
　傳¶
　　神宗實録本傳(墨本)¶
歐陽脩字永叔唐太子率更令詢之後詢(一無此/三字)四¶
世孫琮爲吉州刺史又八世生萬爲吉州安福令其¶
子孫或居安福或居廬陵萬之八世孫觀脩父也徙¶
居永豐(四字一作自觀父徙居&KR0123;水至和/中析&KR0123;水爲永豐今爲永豐人)脩四歲而¶
&KR0012;母鄭氏有女節以荻畫地教脩書字稍長從鄰里¶
借書讀或手抄之抄未竟而成誦舉進士有聲&KR0024;西¶
京留守推官召試學士院遷鎮南軍節度掌書記館¶
<pb:KR4d0069_SBCK_003-1b>¶
閣校勘脩爲人質直閎廓見義敢爲機穽在前直行¶
不顧每放逐困㚄輙數年及復振起終不改其操范¶
仲淹貶知饒州論救者衆諫官髙若訥獨不言脩以¶
書責若訥言其不復知人間有羞耻事(三十六字一/本只作坐以)¶
(書責諫官髙若訥不論救范仲淹/言若訥不復知人間有羞耻事)若訥以聞讁峽州¶
夷陵令徙光化軍乾德(一有/令字)改武成軍節度判官遷¶
太子中允館閣校勘修崇文總目(一有同/脩字)禮書總目¶
成改集賢校理知太常禮院數論天下事陜西用師¶
上三䇿以揣敵情及指陳利害甚衆詔百官上封事¶
又上䟽言三敝五事力陳當時之所冝憂者以貧求¶
<pb:KR4d0069_SBCK_003-2a>¶
&KR0024;外得通判滑州仁宗增諫官貟用天下名士召脩¶
知諫院是時西師乆京東西群盜起中外騷然仁宗¶
既進退大臣欲遂改更諸事范仲淹杜&KR0283;韓&KR0318;冨弼¶
皆輔政脩屢請召對咨訪責以所爲(一有/而字)仁宗降手¶
詔出六條(一有虛心/以待四字)後遂下詔勸農桑興學校多所¶
更革用脩同修起居注閱月拜右正言知制誥初吕¶
夷簡罷相夏竦爲樞宻使復奪之代以杜衍同時進¶
用冨弼韓&KR0318;范仲淹等(一無此三/十一字)石介作慶曆聖德¶
詩言退姦不易進賢之難而終篇意在夏竦竦&KR0057;不¶
悅因與其黨造爲黨論(二十九字一作詩云云其&KR0013;/指名者皆不悅仲淹衍等柄)¶
<pb:KR4d0069_SBCK_003-2b>¶
(用欲盡去之/因造爲黨論)目仲淹衍及脩(一有/以字)爲黨人脩乃止朋¶
黨論其大略言小人無朋惟君子則有之蓋小人所¶
好者利禄所貪者財貨當其同利之時蹔相黨引以¶
爲朋及其見利而爭先或利盡而交踈則反相賊害¶
雖其兄弟親戚不能相保故曰小人無朋君子則不¶
然所守者道義所行者忠信所惜者名節以之脩身¶
則同道而相益以之事國則同心而共濟終始如一¶
故君子有(一有/多字)朋也又上䟽言杜衍韓&KR0318;范仲淹冨¶
弼相繼罷去天下皆知其有可用之賢而不聞其有¶
可罷之罪自古小人讒害忠賢(一作/良)其&KR0003;不逺欲廣¶
<pb:KR4d0069_SBCK_003-3a>¶
䧟良善不過指爲朋黨欲動揺大臣必湏誣以專權¶
其故何也去一善人而衆善人尚在則未爲小人之¶
利欲盡去之則善人少過難爲(一無/此字)一一求瑕唯是¶
指以爲朋則可一時盡逐至如自古大臣已&KR0013;主知¶
而蒙信任則難以他事動揺惟有專權是上之所惡¶
必湏此語方可傾之正士在朝群邪所忌謀臣不用¶
敵國之福也(一無/此字)今此四人一旦罷去而使群邪相¶
賀於内四夷相賀於外臣所以爲陛下惜之也爲黨¶
論者&KR0057;惡脩異巳又善言其情狀至使内侍藍元震¶
上䟽言范仲淹歐陽脩尹洙金靖前日蔡襄謂之四¶
<pb:KR4d0069_SBCK_003-3b>¶
賢斥去未㡬復陞天衢四賢得時遂引蔡襄以爲同¶
列下則以國家爵禄爲已&KR0059;惠上則朋黨膠漆皆聚¶
本朝設使逐人&KR0059;黨不過十數同心醜正已爲五六¶
十人相依爲重將紊紀綱九重至深萬機至重(一有/陛下)¶
(二/字)何由察知頼仁宗(一有&KR1078;/聖二字)終不之信(一作終/察其姦)脩之¶
使河東以陜西用兵乆河東芻粮不足言者請廢麟¶
州或請移治合河津或請廢五寨脩爲四議以較麟¶
州利害請移兵就食於濵河(一作/河濵)清塞堡緩急不失¶
應援平時可省餽運麟州得不廢又建言忻代岢嵐¶
火山四郡有禁地棄而不耕民&KR0059;糴虜中以應軍湏¶
<pb:KR4d0069_SBCK_003-4a>¶
今悉耕之歲可得數百萬石以實邊又言河東民故¶
貧軍興以來賦歛&KR0057;重行路嗟怨條上可罷者數十¶
事以寛民力脩自河東還㑹保州兵叛出脩爲龍圖¶
閣直學士河北都轉運使保州平大將李昭亮&KR0059;納¶
婦女通判馮博文等竊効之脩捕博文繫獄昭亮皇¶
恐立出之自保州之變河北兵驕小不可意則思亂¶
人情務在姑息脩乞假將帥權(一有事從/鎮三字)重以消未¶
萌保塞之脅從者二千餘人分&KR0032;河北夏竦爲宣撫¶
使(事迹神道碑並/以爲冨鄭公)曰是去禍而遺根也欲以便冝誅¶
之脩權知成徳軍遇之於内黃竦夜半屏人以告脩¶
<pb:KR4d0069_SBCK_003-4b>¶
脩曰禍莫大於殺降昨保州叛卒朝廷許以不死今¶
戮之矣此曹本以脅從故得脫柰何一旦殺無辜二¶
千人既非朝㫖諸郡且不肯從緩之則籍籍必生變¶
是趣之爲亂也(一有且脩至鎮州/必不從命九字)遂止河決澶淵陳¶
執中欲塞商胡決横隴故道脩言功大必(一作/恐)不可¶
成徒勞人(一有未/㡬二字)執中罷(一有/去字)文彦&KR0054;復用李仲昌¶
議欲開六塔河脩言六塔河不能吞伏且復決再爭¶
之不得既而濵　徳博數千里皆被(一有/水字)害初脩出¶
河北仁宗靣諭曰勿爲乆居計有事言來脩對曰¶
諌官乃得風聞今在外使事有指越職罪也仁宗¶
<pb:KR4d0069_SBCK_003-5a>¶
曰有事但以聞勿以中外爲詞爲黨論者愈益惡之¶
(一有務爲竒/巧以中六字)脩妹適張&KR0027;正&KR0027;正無子而死有&KR0027;正¶
(一無/二字)前妻之女才四歲無所歸以俱來及笄脩以嫁¶
族兄之子晟張氏後在晟所與奴姦事(一無/此字)下開封¶
府(一作/獄)獄吏附致其言以(三字一作/曖昧之言)及脩乃以戸部¶
判官蘇安世内侍王昭明雜治之卒無秋毫乃(三字/一本)¶
(只作/&KR0250;)坐用張氏匳中物買田立歐陽氏劵左遷知制¶
誥知滁州(一本有用事者猶不快意坐安世昭明以/移三司取録問吏不先聞皆奪官二十六)¶
(字)乆之遷起居舎人知&KR0045;州徙潁州復龍圖閣直學¶
士知應天府以母憂去既免喪入見仁宗惻然怪¶
<pb:KR4d0069_SBCK_003-5b>¶
脩髪白問在外㡬年今年㡬何恩意甚至命判流内¶
銓小人恐脩復用偽爲脩奏乞澄汰内侍兩省挟威¶
令爲姦利者書騰都下宦者人人切齒楊永徳者隂¶
以言中脩出知同州外議不平論救者衆遂留刋修¶
唐書爲翰林學士加史館修撰勾當三班院改侍讀¶
學士知蔡州未行復爲翰林學士判太常寺脩在朝¶
以奨進天下士爲已任延譽尉薦極其力而後巳於¶
經術治其大㫖不爲章句不求異於諸儒景祐中與¶
尹洙皆爲古學巳而有詔戒天下學者爲文使近古¶
學者盡爲古文而脩之文章遂爲天下宗匠蜀人蘇¶
<pb:KR4d0069_SBCK_003-6a>¶
洵甞論脩文章詞令雍容似李翶切近適當似陸贄¶
而脩之才亦似(一作/自)過此二人至脩作唐書志(一無/此字)¶
五代史叙事不愧劉向班固也權知貢舉文士以新¶
竒相尚文體大壞脩深革其弊前以怪僻在髙第者¶
黜之幾盡務求平淡典要士人初怨怒罵譏中稍信¶
服已而文格變而復正拜右諫議大夫判尚書禮部¶
又判祕閣祕書省加兼侍讀辭不受同修玉牒兼龍¶
圖閣學士權知開封府承包拯威儀之後一切循理¶
不事風采或以為言脩曰人材性各有短長實不能¶
舎所長彊其所短以給事中罷同提舉諸司庫務改¶
<pb:KR4d0069_SBCK_003-6b>¶
群牧使唐書成拜禮部侍郎(一有/遂字)為樞宻副使與曽¶
公亮同力振舉紀綱革去宿弊考天下兵數及三路¶
屯戍㡬何地里近逺皆為圖籍未㡬參知政事預定¶
策立英宗為皇子事見韓&KR0318;傳(十四字一作仁宗失/襃豫鄂三王後遂無)¶
(皇子至和三年正月疾&KR0064;作數十日不能朝中外憂/恐乆乃康復自是言者常以立皇子固天下根本爲)¶
(急包拯范鎮所言&KR0057;激切其餘不為外人所知者不/可勝數冨弼韓&KR0318;亦屢進說脩因水災亦再上䟽每)¶
(輙留中不下如此五六年言者亦巳稍怠嘉祐六年/内出諫官司馬光知江州吕誨言立皇嗣事脩與韓)¶
(&KR0318;曽公亮奏事垂拱殿讀二章畢未及有所啓仁宗/遽曰朕意亦决矣但未得其人左右顧曰宗室中誰)¶
(可者&KR0318;皇恐對曰此事非臣下敢議當巳簡在聖心/仁宗即道英宗藩邸名且曰今三十許歲矣&KR0318;等乃)¶
(議定又奏曰此事至大陛下今夕更思之明日奏事/崇政殿又啓之仁宗曰決無疑矣於是&KR0318;等言事當)¶
<pb:KR4d0069_SBCK_003-7a>¶
(有漸乃以英宗判宗正寺而英宗猶在濮王喪辭讓/再三有旨聽終䘮七年二月服除英宗稱疾堅卧不)¶
(起至七月&KR0318;議曰宗正之命初出則外人皆知必為/皇子也不若遂正其名使知愈讓而愈進示朝廷有)¶
(不可回之意公亮脩皆以為然&KR0318;乃以英宗累表進/仁宗問如何&KR0318;未對脩進曰宗室不領職事忽有此)¶
(除天下皆知陛下&KR0005;立為皇子也不若遂正其名且/判宗正寺誥敕付閤門得以不受今立為皇子上用)¶
(一詔書告天下事即定矣仁宗湛思乆之顧韓&KR0318;曰/如此莫亦好不&KR0318;力賛之仁宗曰如此則明堂前了)¶
(當遂降詔書而中外晏然/嘉祐之事脩自序云爾)英宗初年未親政事慈聖¶
光獻太后垂簾脩與二三大臣佐佑兩宫鎮撫四海¶
執政聚議事有未可脩未甞不力爭臺諫官至政事¶
堂論事往往靣折其短英宗甞靣稱脩曰性直不避¶
衆怨脩亦嘗稱誦故相王曽之言曰恩欲歸已怨使¶
<pb:KR4d0069_SBCK_003-7b>¶
誰當自嘉祐以後朝廷務惜名器而進人之路稍陿¶
脩屢建言館閣育材之地人材既難得而又難知則¶
當博采而多畜之時冀一得於其間則傑然出爲名¶
臣矣餘亦不失爲佳士也遂詔韓&KR0318;曽公亮趙㮣及¶
脩各舉五人其後中選者多在清近朝廷亦稍&KR0053;其¶
用矣京師百司所行兵民官吏財用皆無總數中書¶
一有行移則下有司考㑹脩因暇日盡以中書所當¶
知者集爲總目上有所問宰相以總目對脩以奉祠¶
假(一無/此字)家居上遣内侍就中書閣取而閱之蔣之竒¶
言脩帷箔事事連其長子婦脩杜門請付有司案治¶
<pb:KR4d0069_SBCK_003-8a>¶
詔詰問之竒語&KR0001;從来之竒言得之彭思永思永言¶
出於風聞曖昧無實甞戒之竒勿言天子為其辭窮¶
降思永知黄州之竒監道州酒遣中使手詔慰安脩¶
脩遂稱疾力解機務以觀文殿學士刑部尚書知亳¶
州年六十矣乞致仕者六不從遷兵部尚書知青州¶
除檢校太保宣徽南院使判太原府三辭不受徙知¶
蔡州以老病乞骸骨章數上乃為觀文殿學士太子¶
少師致仕卒年六十有六贈太子太師(一有謚文/忠三字)太¶
常初謚曰文(四字一作/初請謚文)常秩曰脩有定䇿之功請謚¶
(一有/曰字)文忠乃用之方英宗亮隂而脩以治平元年五¶
<pb:KR4d0069_SBCK_003-8b>¶
月建議濮安懿王徳盛位隆冝有尊禮詔湏大祥後¶
議之(一作/定)二年四月乃詔禮官與待制以上詳議而¶
有司以為冝凖先朝封贈期親尊屬故事尊以髙官¶
大國朝廷以典禮未稱下尚書省集三省御史臺官¶
議奏(一無官/奏二字)而皇太后手書以議事詰責執政於是¶
手詔罷議令有司博求典故以聞御史吕誨等彈奏¶
脩首&KR0271;邪議&KR0318;公亮槩附㑹不正請如有司所議而¶
脩論本生之親改稱皇伯歷考前世並無典據進封¶
大國則又禮無加爵之道已而皇太后出手書濮安¶
懿王及譙國太夫人王氏襄國太夫人韓氏仙㳺縣¶
<pb:KR4d0069_SBCK_003-9a>¶
君任氏可令皇帝稱親仍尊濮安懿王為皇三夫¶
人(三字一作王/氏韓氏任氏)並稱后是日手詔欲遵慈訓稱親¶
而不敢當追崇之典誨及范純仁傅堯俞趙瞻趙¶
鼎論列不巳英宗問執政當如何脩對曰御史以¶
為理難並立臣等有罪即留御史若以臣等為無¶
罪則取聖㫖英宗猶豫良乆乃令出御史而曰不¶
冝責之太重&KR0253;之竒者&KR0059;論濮園事與脩合脩薦¶
之時已用王珪等所薦御史孫昌齡郭源明黄照¶
又特批以之竒為御史論者以此短脩脩議濮園¶
事雖不叶群議觀脩結髪立朝讜直不回身任衆¶
<pb:KR4d0069_SBCK_003-9b>¶
怨至於白首而謗訕不已卒以不汚年六十以(一有/大臣)¶
(二/字)論政不合固求去位可謂有君子之勇而言者指¶
脩既為執政行&KR0059;以專寵禄亦過矣脩博極群書好¶
學不倦集三代以來金石刻為一千卷校正史氏百¶
家譌謬之說為多所著易童子問三卷詩本義十四¶
卷居士集五十卷内外制奏議四六集又四十餘卷¶
子發奕棐辯¶
　　　重修實録本傳(朱本)葉濤¶
脩字永叔唐太子率更令詢之後詢裔孫萬為吉州¶
安福令其子孫因家焉至脩父觀始徙居永豐脩四¶
<pb:KR4d0069_SBCK_003-10a>¶
歳而&KR0012;母鄭氏力教以讀書爲文及冠舉進士翕然¶
有聲&KR0024;西京留守推官召試學士院遷鎮南軍節度¶
掌書記館閣校勘時范仲淹以陳時政得失不顧避¶
忤宰相意貶知饒州論救者甚衆而諌官髙若訥獨¶
含胡不言脩以書質責若訥至以爲不知人間有羞¶
耻事若訥大憤連其書以聞坐貶峽州夷陵令徙光¶
化軍乾徳令改武成軍節度判官遷太子中允館閣¶
校勘預修崇文總目書成改集賢校理知太常禮院¶
出通判滑州慶曆初吕夷簡以老病在相位主斷既¶
乆天下事積成抏弊不思所以振治而最後元昊盜¶
<pb:KR4d0069_SBCK_003-10b>¶
邊陜右師老兵頓天子憂之未知所出一日夷簡罷¶
相夏竦爲樞宻使既除復罷而更用杜衍又范仲淹¶
冨弼韓&KR0318;同時擢執政&KR0053;攬一時名士増諫官貟而¶
脩首在選中擢太常丞知諌院脩極力左右時事屢¶
請召對執政責以時所可爲於是仁宗開天章閣¶
給二府筆札令具所以施行條上其後下詔勸農桑¶
興學校於僥倖多所裁革脩之發明居多是時執政¶
皆脩素所厚善而脩所言事一意徑行略不以形迹¶
嫌疑顧避亦卒無懷利附㑹之實天下之士知其立¶
朝有本末質行正直(一有/亦字)頗推許之於是小人自此¶
<pb:KR4d0069_SBCK_003-11a>¶
側目而黨人之論作矣初石介作慶曆聖徳詩言進¶
賢退姦之不易其指以美杜衍等進而竦見黜也竦¶
既懷不滿因與其黨造爲黨論目仲淹衍及脩爲黨¶
人脩乃上朋黨論其大略言小人無朋惟君子則有¶
之如書曰受有臣億萬惟億萬心周有臣三千惟一¶
心紂億萬人各異心可謂無朋矣而紂用以亡武王¶
之臣三千人可謂大朋矣而周用以興蓋君子之朋¶
雖多而不厭故也俄擢同修起居注閱月拜右正言¶
知制誥於是爲黨論者惡脩擿語其情状至使内侍¶
藍元震宻上䟽言范仲淹歐陽脩尹洙余靖前日蔡¶
<pb:KR4d0069_SBCK_003-11b>¶
襄謂之四賢斥去未㡬復還京師四賢得時遂引蔡¶
襄以爲同列以國家爵禄爲&KR0059;惠膠固朋黨苟以報¶
謝當時歌詠之徳今一人&KR0059;黨止作十數合五六人¶
門下黨與巳無慮五六十人使此五六十人逓相提¶
挈不過三二年布滿要路則誤朝迷國誰敢有言挾¶
恨報讎何施不可九重至深萬機至重何由察知然¶
仁宗終不之信也㑹&KR0013;㫖使河東河東自陜西兵興¶
芻糧久不繼言者屢請廢麟州脩請移兵就食(一有/於字)¶
濵河諸堡使緩急不失應援平時可省餽運(一有/而字)麟¶
州以故不廢又建言忻代州岢嵐火山軍故時並邊¶
<pb:KR4d0069_SBCK_003-12a>¶
皆民田潘美患虜入㓂乃使民内徙空其地號禁地¶
自後虜人歳盜耕不已請益募民賦田入租歲可得¶
榖數百萬斛給邊仍計頃出丁爲兵不者他日盡爲¶
虜所有矣朝廷從之會保州兵叛出脩爲龍圖閣直¶
學士河北都轉運使仁宗靣諭曰勿爲乆居計有¶
事第言之脩對以諫官乃得風聞今在外使事有指¶
越職罪也仁宗曰事苟冝聞豈可以中外爲辭耶¶
甞上䟽言今杜衍韓&KR0318;范仲淹冨弼相繼罷去天下¶
皆知其有可用之賢而不聞其有可罷之罪自古小¶
人敗事其&KR0003;不逺欲廣陷良善不過指爲朋黨欲動¶
<pb:KR4d0069_SBCK_003-12b>¶
摇大臣必湏誣以專權者蓋去一善人而衆善人尚¶
在則未爲小人之利欲盡去之則善人少過難以一¶
一求瑕唯是指以爲朋則可一時盡逐至如自古大¶
臣巳&KR0013;主知而蒙信任則難以他事動揺惟有專權¶
是上之所惡方可傾之夫正士在朝群邪所忌謀臣¶
不用敵國之福今此四人一旦罷去而使群邪相賀¶
於内四夷相賀於外此臣所以爲陛下惜之也於是¶
爲黨論者愈益忌之初脩妹適張龜正龜正卒無子¶
而有女女實前妻所生甫四歲以無所歸其母擕養¶
於外氏及笄脩以嫁族兄之子晟㑹張氏在晟所與¶
<pb:KR4d0069_SBCK_003-13a>¶
　奴姦事下開封獄獄吏因附致其言以及脩詔以戸¶
　部判官蘇安世内侍王昭明雜治之卒無狀乃坐用¶
　張氏匳中物置田立歐陽氏劵左遷知制誥知滁州¶
　乆之遷起居舎人知&KR0045;州徙潁州復龍圖閣直學士¶
　知應天府以母憂去既免䘮入見仁宗惻然怪脩髪¶
　白問在外㡬年今年㡬何恩意甚至命判(一有吏/部二字)流¶
　内銓小人恐脩復用乃偽為脩奏乞汰内侍挾威令¶
　爲姦利者(一有於/是二字)宦者人人忿怨楊永徳者隂以言¶
　中脩出知同州外議不平仁宗復悟留刋修唐書為¶
　翰林學士加史館修撰勾當三班院改侍讀學士知¶
<pb:KR4d0069_SBCK_003-13b>¶
蔡州未行復為翰林學士判太常寺時文士以磔裂¶
怪僻相尚文體大壞及是脩知貢舉深革其弊前在¶
髙第者盡黜之務求平淡典要士人初怨怒罵譏已¶
而文格卒變拜右諫議大夫判尚書禮部又判祕閣¶
祕書省加兼侍讀辭不受同修玉牒兼龍圖閣學士¶
權知開封府以給事中罷同提舉諸司庫務改群牧¶
使唐書成拜禮部侍郎為樞宻副使甞因水災凡¶
再上䟽請立皇子言甚激切未幾參知政事與韓¶
&KR0318;等恊定大議立英宗巳而英宗力辭宗正之命¶
脩進曰宗室不領職事今忽有此除天下皆知陛¶
<pb:KR4d0069_SBCK_003-14a>¶
下&KR0005;以為嗣也則不若遂正其名且宗正誥勑付閤¶
門故得不受若立為皇子則止降一詔書大事定矣¶
不可辭也仁宗以為然遂下詔及英宗以疾未親政¶
事慈聖光獻太后垂簾脩與二三大臣主國論每簾¶
前奏事或執政聚議事有未可脩未甞不抗是非力¶
爭臺諫官至政事堂論事事雖非已出同列未及啓¶
口而脩巳直前折其短以至士大夫建明利害及¶
所祈請前此執政多媕阿不明白是非至脩必一¶
二數之曰某事可行某事不可行用是怨誹者益¶
多英宗甞靣稱脩曰性直不避衆怨脩亦甞稱誦¶
<pb:KR4d0069_SBCK_003-14b>¶
故相王曽之言曰恩欲歸已怨使誰當及上即位御¶
史蔣之竒言脩帷箔事事連其長子婦呉氏脩杜門¶
請付有司案治先是脩妻之從弟薛宗孺坐舉官&KR0013;¶
劾内冀㑹赦免而脩乃言不可以臣故徼幸乞特不¶
原以故宗孺坐免官而怨脩切齒因構為無根之言¶
苟欲以汙辱脩㑹劉瑾亦素仇家乃騰其謗以語中¶
丞彭思永思永間以語之竒之竒始以私議濮王事¶
與脩合而脩特薦為御史時方患衆論指目為姦邪¶
及得此因亟持以自解於是詔詰語所從來之竒言¶
得之思永思永以與瑾同郷里且相習熟故力抵以¶
<pb:KR4d0069_SBCK_003-15a>¶
爲風聞天子為(三字一/作上以)其辭窮降思永知黄州之竒¶
監道州酒遣中使手詔慰安脩脩遂稱疾力乞解機¶
務以觀文殿學士刑部尚書知亳州時脩年六十乃¶
連六表乞致仕不從遷兵部尚書知青州以擅止散¶
青苗錢詔特放罪除檢校太保宣徽南院使判太原¶
府三辭不受徙知蔡州以老病乞骸骨章數上乃為¶
觀文殿學士太子少師致仕卒年六十六贈太子太¶
師太常初謚曰文常秩曰脩有定策之功請加以忠¶
乃謚曰文忠初英宗即位按祖宗故事追贈宗室尊¶
屬至濮安懿王中書以本朝未有故事請付有司詳¶
<pb:KR4d0069_SBCK_003-15b>¶
議英宗謙恭重其事詔湏大祥後議之後乃詔禮官¶
與待制以上詳議而有司以爲王當稱伯改封大¶
國朝廷以典禮未正再下尚書省集議而(一作/㑹)皇¶
太后手書以議事詰責執政於是手詔權罷議令¶
有司博求典故以聞御史吕誨等彈奏脩首開邪¶
議&KR0318;公亮槩附㑹不正請如有司所議脩論本生¶
之親改稱皇伯歷考前世皆無典據進封大國則¶
又禮無加爵之道巳而皇太后出手書曰濮安懿¶
王及譙國太夫人王氏襄國太夫人韓氏仙㳺縣¶
君任氏可令皇帝稱親仍尊濮安懿王爲皇三夫¶
<pb:KR4d0069_SBCK_003-16a>¶
人並稱后是日手詔欲遵太后手書稱親而不敢¶
當追崇之典誨及范純仁&KR0019;堯俞趙瞻趙鼎論列不¶
巳英宗問執政當如何脩對曰御史以爲理難並¶
立若以臣等有罪即留御史若無罪則惟聖㫖是聴¶
英宗猶豫良乆乃令出御史其後脩著濮議引䘮¶
服記曰爲人後者爲其父母報報者齊衰期也謂之¶
降服親不可降䧏者降其外物爾䘮服是也其必降¶
者示有所屈也以其承大宗之重尊祖而爲之屈爾¶
屈於此以伸於彼也生莫重於父母而爲之屈者以¶
見承大宗者亦重也此以義制者也父子之道天性¶
<pb:KR4d0069_SBCK_003-16b>¶
也臨之以大義有可以降其外物而本之於(一作/以)至¶
仁則不可絶其天性絶人道而滅天理此不仁者之¶
或不爲也故聖人制服爲降三年爲朞而不没其父¶
母之名以見服可降而名不可没也此以仁存心者¶
也又曰今議者欲以爲人後之故使一旦反視父母¶
若未甞生我者其絶之已甚矣使其真絶之歟是非¶
人情也迫於義而僞絶之歟是仁義者敎人爲偽者¶
也所議大略如此國朝接唐五代未流文章專以聲¶
病對偶爲工剽剥故事雕刻破碎甚者若俳優之辭¶
如楊億劉筠輩其學博矣然其文亦不能自拔於流¶
<pb:KR4d0069_SBCK_003-17a>¶
俗反吹波&KR0045;瀾助其氣&KR0020;一時慕効謂其文爲崑體¶
時韓愈文人尚未知讀也脩始年十五六於鄰家壁¶
角破簏中得本學之後獨(一作/卒)能擺棄時俗故歩(一/有)¶
(獨/字)與司馬遷賈&KR0105;&KR0045;雄劉向班固韓愈柳宗元爭馳¶
逐侵㝷乎其相及矣是時尹洙與脩(一無/二字)亦皆(一無/此字)¶
以古文倡率學者然洙材下人莫之與至脩文一出¶
天下(一有/之字)士皆嚮慕爲之唯恐不及一時文字大變¶
從古庻㡬乎西漢之盛者由脩發之然至論易則以¶
繫辭非孔子之言論周禮則疑非周公所作是以君¶
子之愛其文者猶嘆息於斯焉脩性剛直處善惡黒¶
<pb:KR4d0069_SBCK_003-17b>¶
白分明於當路有權&KR0020;者雖知其設機穽見待必直¶
前觸發之不顧其放逐流離至數年者屢矣而復振¶
起志氣故自若也脩雖以文雄一時然無忌前好勝¶
之氣喜推轂賢士而身下之一時聞人多出其門嘉¶
祐間朝廷進人之路陿脩建言以館閣多蓄人材後¶
詔韓&KR0318;曽公亮各舉六人歐陽脩趙㮣各五人一時¶
得士爲多脩集三代以來金石刻爲一千卷頗是正¶
譌謬所著易童子問三卷詩本義十四卷居士集五¶
十卷内外制奏議四六集又四十餘卷子發奕棐辯¶
附録卷第三¶
#+PROPERTY: JUAN 3
#+PROPERTY: FILE SB04n0373-003歐阳文忠公文集集古錄跋尾-卷第三.
<pb:KR4d0069_SBCK_003-1a>¶
集古録跋尾卷第三　歐陽文忠公集一百三十六¶
　　　後漢費鳳碑(&KR0010;月見本文)¶
右漢費鳳碑云(集本有君/諱鳳三字)字伯蕭梁相之元子也(集/本)¶
(無也/字)漢安二年舉孝廉拜郎中除陳國新平長又云¶
試守故障長其文班班可見而卒&KR0089;年壽皆不載其¶
後悉爲五言韻語其略曰不悟(集本/作語)奄忽終藏形而¶
匿景(集本/作影)耕夫釋耒耜桑女投鈎筥道阻而且長起¶
坐淚如雨其文旣非工故不悉録(八字集本作文字/工拙古今皆然惟)¶
(漢&KR0032;難得/故録爾)熈寧二年十一月十六日山齋書(右真蹟)¶
略曰(一作/云)¶
<pb:KR4d0069_SBCK_003-1b>¶
　　　後漢武班碑(&KR0010;月見本文)¶
右漢班碑者蓋其字畫殘滅不復成文其氏族州里¶
官閥卒&KR0089;皆不可見其僅見者曰君諱班爾其首書¶
云建元年太&KR0010;在丁亥而建下一字不可識以漢書¶
考之後漢自光武至獻帝以建名元者七謂建武建¶
初建光建康建和建寧建安也以歷推之&KR0010;在丁亥¶
乃章帝章和元年後六十一年桓帝即位之明年改¶
本初二年爲建和元年又&KR0010;在丁亥則此碑所缺一¶
字當爲和字(真蹟無/此六字)迺建和元年也碑文缺滅者十¶
八九惟亡者多而存者少尤爲可惜也故録之治平¶
<pb:KR4d0069_SBCK_003-2a>¶
元年四月二十日書(右集本)¶
後得别本模榻粗明始辨其一二云武君諱班乃易¶
去前本熈寧二年九月朔日記¶
　　　後漢中常侍費亭侯曹騰碑(歳月見本文/真蹟)¶
右漢中常侍費亭侯曹騰碑文字磨滅其粗可見者¶
云維建和元年七月二十二日已已皇帝若曰其遣¶
費亭侯之國其餘不可識也建和桓帝即位之元年¶
也後三十七年獻帝中平元年騰養子操始爲&KR0016;都¶
尉(集本有領/兵二字)擊黄巾矣治平元年六月十日書¶
　　　後漢司&KR0032;楊君碑(&KR0010;月見本文)¶
<pb:KR4d0069_SBCK_003-2b>¶
右漢司&KR0032;校尉楊厥碑云惟巛靈定位川澤攸同澤¶
有所注川有所通余谷之川其澤南隆八方所逹益¶
城爲充髙祖受命興於漢中道由子午出散入秦建¶
定帝位以漢詆焉後以子午塗路澀難更隨圍谷復¶
通堂光凡此四道垓鬲允艱至於永平其有四年詔¶
書開余鑿通石門中遭元二西夷虐殘橋梁斷絶子¶
谷復循於是故司&KR0032;校尉犍爲武陽楊厥字孟文深¶
執忠伉數上奏請廢子由斯得其度經至建和二年¶
漢中太守王升字稚紀嘉君明知羙其仁賢勒石頌¶
徳以明厥勲其辭大略如此其刻畫尚完可讀大抵¶
<pb:KR4d0069_SBCK_003-3a>¶
&KR0274;厥修復斜谷路爾但其用字簡省復多舛繆惟以¶
巛爲坤以余爲斜漢人皆爾獨詆字未詳永平明帝¶
建和桓帝年號也(右集本)¶
　　　後漢樊常侍碑(&KR0010;月見本文)¶
右漢樊常侍碑云君諱安字子佑南陽湖陽人也君¶
㓜學治韓詩論語孝經歷中黄門拜小黄門小黄門¶
右史遷藏府令中常侍年五十有六永壽四年四(石/本)¶
(作/二)月甲辰卒其先爲中黄門後爲小黄門又爲小黄¶
門右史蓋漢官之制今不詳其次序也余少家漢東¶
天聖四年舉進士赴尚書禮部道出湖陽(一本/作間)見此¶
<pb:KR4d0069_SBCK_003-3b>¶
碑立道左下馬讀之徘徊碑下者乆之後三十年始¶
得而入集録蓋初不見録于世自予集録古文時人¶
稍稍知爲可貴自此古碑漸見収采也(右集本)¶
　　　後漢郎中鄭固碑(固一本/作宣/&KR0010;月見本文)¶
右漢郎中鄭固碑文字磨滅其官閥卒&KR0089;年月皆莫¶
可考其僅可見者云君諱固字伯堅孝友著于閨門¶
至行立乎郷黨初授業於歐陽仕郡諸曹&KR0122;史主簿¶
督郵五官&KR0122;功曹又曰忠以衛上清以自修其餘殘¶
缺不復成文又云延熹元年二月詔拜而不見其官¶
惟其碑首題云漢故郎中鄭君之碑以此知其官至¶
<pb:KR4d0069_SBCK_003-4a>¶
郎中爾漢&KR0032;刻石存於今者少惟余以集録之勤所¶
得爲獨多然&KR0011;多殘缺(一作/滅)不完蓋其難得而可喜¶
者其零落之餘尤爲可惜也(延熹元年二月之下一/本云詔拜郎中非其好)¶
(也以疾錮辤年四十二遭命殞身而中間又有逡遁/退讓之語遁當作循錮當作固疑漢人用字多假借)¶
(又疑以疾錮辤謂疾巳堅固/若云以疾篤辭覽者詳之/右集本)¶
　　　後漢田君碑(歳月見本文/真蹟)¶
右漢田君碑今在沂州其名字皆巳磨滅惟云其先¶
出自帝舜之苗裔自完適齊因以爲氏乃知爲姓田¶
爾又云周秦之際家於東平陽君緫角修韓詩京氏¶
易(真蹟作/易京氏)究洞神變窮奥極微爲五官&KR0122;功曹州從¶
<pb:KR4d0069_SBCK_003-4b>¶
事辟太尉延熹二年辛亥詔書泰山瑯耶盗賊未息¶
州郡吏有仁惠公清撥煩整化者試守滿&KR0010;爲真州¶
言名時牧劉君知君&KR0043;操表上試守費自此以後殘¶
鈌不可次第而&KR0046;&KR0046;可見蓋無年壽卒&KR0089;月日而有¶
故吏薛咸等立石勒銘之語乃費縣令長徳政去思¶
碑爾治平元年六月二十九日書¶
　　　後漢孫叔敖碑(延熹三年)¶
右漢孫叔敖碑云名饒字叔敖而史記不著其名而¶
見於他書者亦皆曰叔敖　而已微斯碑後世遂¶
不復知其名饒也此(集本無/此字)碑世亦(集本/作所)罕傳余以¶
<pb:KR4d0069_SBCK_003-5a>¶
集録二十年間求之博且勤乃得之然則世之未見¶
此碑者猶不知爲名饒也謂余集古爲無益可乎(集/本)¶
(無此右真蹟/九字)¶
　　　後漢王元賞碑(&KR0010;月見本文)¶
右漢王元賞碑云君諱某字元賞御史君之孫茂才¶
君之子也歷秦及漢有國有家宰相牧守踵武相襲¶
又曰遭父喪以孝立稱土堦環堵兼業並受門徒雨¶
集盛於洙泗又云郡察孝廉郎中謁者宛陵丞封丘¶
令母憂去官服祥辟司空府延熹四年五月辛酉遭¶
命而終其文字磨滅&KR0046;&KR0046;可見者如此其名旣亡又¶
<pb:KR4d0069_SBCK_003-5b>¶
不序其姓惟其銘云於惟王君以此知其姓王爾(右)¶
(集本)¶
　　　後漢祝睦碑(&KR0010;月見本文/真蹟)¶
右漢祝睦碑云君諱睦字元其下遂缺滅不&KR0014;成文¶
惟其官壽年月可見云賔于王庭除北海長史潁川¶
郾令辟司空府北軍中候拜大尚書尚書僕射遷常¶
山相山陽太守年六十有八延熹七年八月丁巳卒¶
睦有二碑皆在今南京虞城縣此碑不見世次而&KR0046;¶
&KR0046;有云其先髙辛尔其後碑則頗完故録于次也治¶
平元年六月立秋日書¶
<pb:KR4d0069_SBCK_003-6a>¶
　　　後漢祝睦後碑(延熹七年)¶
右漢祝睦後碑其前碑不知所立人名氏兩碑所載¶
官閥壽考年月悉同而此碑有立碑人名氏及睦世¶
次云故吏王堂等竊聞下有述上之功臣有叙君之¶
徳又曰君&KR1429;自&KR0058;辛祝融苗胄鄭有祝&KR2157;君其胤也¶
其餘文字亦完可讀二銘皆以三言爲文而後銘尤¶
完云穆我君&KR0022;之陽資五就闓道綱綱下滅一字表¶
微準樞衡稽列&KR0043;覽四方徳合乾道應皇領二郡曜¶
重光化流洽緄&KR0206;昌性天約元用長頌聲作謡令香¶
功烈著遺椒芳存覿榮淪弗忘其後二句磨滅難詳¶
<pb:KR4d0069_SBCK_003-6b>¶
故録其成文以見其雅質亦可佳也治平元年六月¶
立秋日書(右真蹟)¶
　　　後漢衡方碑(&KR0010;月見本文/真蹟)¶
右漢衡方碑云府君諱方字興祖其先伊尹在殷號¶
稱阿衡因而氏焉又曰州舉孝廉除郎中即丘侯相¶
膠東令州舉尤異遷㑹稽東部都尉又拜議郎北平¶
太守遷潁川太守又曰拜歩兵校尉年六十有三建¶
寧元年二月五日癸丑卒於是海内門生故吏采嘉¶
石樹靈碑鐫茂伐祕將来此其始終之大略其餘歴¶
歷可見而時亦磨滅以其文多不備録也治平元年¶
<pb:KR4d0069_SBCK_003-7a>¶
六月三日書¶
　　　後漢冀州從事張表碑(&KR0010;月見本文/真蹟)¶
右漢冀州從事張表碑云君諱表字元異其碑首題¶
云漢故冀州從事張君碑而文爲韻語叙其官閥不¶
甚詳但云春秋六十四以建寧元年三月癸巳蘉疾¶
而終其辭有云仕郡爲督郵鷹撮盧擊是以狗喻人¶
(集本有/也字)又有畔桓利正之語蓋漢人猶質不嫌取&KR0011;¶
於鷹犬畔桓疑是盤桓(集本有漢/時二字)文字簡少假借尓¶
治平元年六月廿九日書¶
　　　後漢竹邑侯相張壽碑(&KR0010;月見本文)¶
<pb:KR4d0069_SBCK_003-7b>¶
右漢竹邑侯相張壽碑云君諱壽字仲吾其先&KR0051;大¶
夫張老盛徳之裔孝友恭懿明允篤信博物多識獵¶
(一作/略)渉傳記臨疑獨照確然不撓有孔甫之風舉孝¶
廉除郎中給事謁者遷竹邑侯相年八十建寧元年¶
五月辛酉卒其大略可見者如此其餘殘缺或在或¶
亡亦班班可讀爾(右集本)¶
　　　後漢金郷守長侯君碑(&KR0010;月見本文/真蹟)¶
右漢金郷守長侯君碑云君諱成字伯盛山陽防東¶
人也其先出自&KR0206;岐周文之後封于鄭鄭共仲賜氏¶
曰侯厥胤宣多以功佐國漢之興也侯公納䇿濟太¶
<pb:KR4d0069_SBCK_003-8a>¶
上皇於鴻溝之阨謚曰安國君曽孫酺封明統侯光¶
武中興玄孫霸爲臨淮太守轉拜執法右刺姦五威¶
司命大司徒公封於陵侯枝葉繁茂或家河洧或邑¶
山濟君卽上黨太守之弟郡請署主簿督郵五官&KR0122;¶
功曹守金郷長建寧二年四月癸酉卒年八十一碑¶
文首尾皆完故得詳其世次其云上黨太守不見其¶
名按漢書執法左右刺姦五威司命皆王莽官名侯¶
霸列傳云霸莽時爲隨令遷執法刺姦而未甞爲五¶
威司命後事光武代伏湛爲大司徒封&KR0028;内侯旣薨¶
光武下詔追封則郷侯而此碑言封於陵侯未知孰¶
<pb:KR4d0069_SBCK_003-8b>¶
是據碑言刺姦司命爲光武時官蓋碑文之繆矣治¶
平元年四月二十九日書¶
　　　後漢慎令劉君墓脾(建寧四年)¶
右漢慎令劉君墓碑在今南京下邑其名巳磨滅其¶
字伯麟少罹艱苦身服田畒舉孝廉除郎中辟從事¶
司徒&KR0122;遷慎令卒年六十有二其銘曰於惟君徳忠¶
孝正直至行通洞髙明柔克&KR0017;神福謙受兹介福知¶
命不延引輿旋歸忽然䡖舉志激拔葵人皆有亡貴¶
終譽&KR0006;殁而不朽垂名著&KR0006;余家漢碑常患其銘多¶
缺滅而斯銘偶完故録之(右真蹟)¶
<pb:KR4d0069_SBCK_003-9a>¶
　　　後漢北軍中候郭君碑(&KR0010;月見本文)¶
右漢北軍中候郭君碑其名字磨滅云元城君第四¶
子也其先蓋周之由緒枝葉雲布列於州郡自東郡¶
衛國家於河内汲兄竹邑侯相次尚書侍郎次濟北¶
相順弟臨沂長次徐州刺史次中山相次雒陽令君¶
爲五官&KR0122;功曹司&KR0032;中都官從事三辟將軍府舉廉¶
比陽長復辟司徒拜北軍中候年六十有六建寧四¶
年九月丙子卒其於兄竹邑侯相上一字缺滅不完¶
疑是惠字其下又云順弟莫曉其義豈漢人謂兄弟¶
爲此語邪故闕其疑以俟知者治平元年六月廿九¶
<pb:KR4d0069_SBCK_003-9b>¶
日書(右真蹟)¶
　　　後漢司&KR0032;從事郭君碑(嵗月見本文)¶
右漢司&KR0032;從事郭君碑云君諱究汲人也元城君之¶
孫雒陽令之適歷主簿督郵五官&KR0122;功曹守令長辟¶
司&KR0032;從事部郡都官春秋二十八而卒中平元年&KR0010;¶
在甲子三月而&KR0089;據北軍中候碑爲元城君子而弟¶
爲雒陽令考其世次皆同前世碑碣但書子孫而不¶
及兄弟惟郭氏碑載其兄弟甚詳蓋古人譜牒旣完¶
而於碑碣又詳如此可見其以世家爲重不若今人¶
之苟簡也治平元年六月廿九日書(右真蹟)¶
<pb:KR4d0069_SBCK_003-10a>¶
　　　後漢魯峻碑(&KR0010;月見本文/集本)¶
右漢魯峻碑云君諱峻字仲嚴山陽昌邑人監營謁¶
者之孫修武令之子治魯詩顔氏春秋舉孝㢘除郎¶
中謁者河内太守丞辟司徒司空府舉髙第御史東¶
郡頓丘令遷九江太守拜議郎太尉長史御史中丞¶
司&KR0032;校尉遭母憂自乞拜議郎服竟還拜屯&KR0016;校尉¶
以病遜位熹平元年卒門生于商等二百三十人謚¶
曰忠惠父其餘文字亦粗完故得遷拜次序頗詳以¶
見漢官之制如此惟云遭母憂自乞拜議郎又其最¶
後爲屯&KR0016;校尉而碑首題云漢故司&KR0032;校尉忠惠父¶
<pb:KR4d0069_SBCK_003-10b>¶
魯君碑二者莫曉其義(治平元年四/月二十三日)¶
　　　後漢玄儒婁先生碑(&KR0010;月見本文)¶
右漢玄儒婁先生碑云先生諱壽字元考南陽隆人¶
也祖太常博士父安貧守賤不可營(集本/作榮)以禄先生¶
童孩多竒岐嶷有志好學不猒不飭小行善與人交¶
乆而能敬榮沮溺之偶耕甘山林之杳藹又曰有朋¶
自逺冕紳莘莘講習不倦年七十有八熹平三年二¶
月甲子不禄今光化軍乾徳縣圖經載此碑景祐中¶
余自夷陵貶所再遷乾徳令按圖求碑而壽有墓在¶
穀城界中余率縣學生親拜其墓見此碑在墓側遂¶
<pb:KR4d0069_SBCK_003-11a>¶
據圖&KR0052;遷碑還縣立於勑書樓下至今在焉治平元¶
年六月十三日書(右真蹟)¶
　　　後漢郭先生碑(真蹟/&KR0010;月未詳)¶
右漢郭先生碑云諱輔字輔成其先出於王季之中¶
子爲文王卿士食菜於&KR0593;後世謂之郭歷戰國秦漢¶
子孫流分来居荆土先生其少也孝友而恱學其長¶
也寛舒如好施是以宗親歸懷郷䣊髙尚年五十有¶
二遇疾而終其以而爲如及用郷䣊字與婁壽碑同¶
蓋漢人如此尓治平元年六月二十日書¶
　　　又(集本)¶
<pb:KR4d0069_SBCK_003-11b>¶
右不見書撰人名氏碑在襄州榖城縣界中其辭云¶
先生諱輔字輔成其先出自有周王季之中子爲文¶
王卿士食菜於&KR0593;至于武王錫而封之後世謂之郭¶
春秋之時爲&KR0051;所并歷戰國秦漢子孫派分来居荆¶
土氏國立姓焉傳云聖賢之後必有逹者先生應焉¶
孝友而說學其長也寛舒如好施是以宗親歸懷郷¶
䣊髙尚年五十有二遇疾而終其文字古質蓋漢之¶
碑也其用郷䣊字與漢婁壽碑同其曰寛舒如好施¶
蓋以如字爲而也春秋書星隕如&KR0040;釋者曰如而也¶
然施於文章以如爲而始見于此也¶
<pb:KR4d0069_SBCK_003-12a>¶
　　　後漢桂陽太守周府君紀功銘(熹平中)¶
此君檢漢書無之今碑石缺不見其名惜乎遂不見¶
於世也南人紀其所修瀧水即韓文公所謂昌樂瀧¶
者是也至今以爲利祠宇甚嚴云(右集本)¶
　　　後漢桂陽周府君碑(熹平中)¶
右漢桂陽周府君碑按韶州圖經云後漢桂陽太守¶
周府君碑按廟在樂昌縣西一百一十八里武溪上¶
武溪驚湍激石流數百里昔馬援南征其門人轅&KR0009;¶
生善吹笛援爲作歌和之名曰武溪深其辭曰滔滔¶
武溪一何深鳥飛不渡獸不能臨嗟哉武溪何毒&KR0075;¶
<pb:KR4d0069_SBCK_003-12b>¶
周使君開此溪下合真水桂陽人便之爲立廟刻石¶
又云碑在廟中郭蒼文今碑文磨滅云府君字君光¶
而名已訛缺不可辨圖經但云周使君亦不著其名¶
後漢書又無傳遂不知爲何人也按武水源出郴州¶
臨武縣鸕鷀石南流三百里入桂陽而桂陽真水(一/有)¶
(梨溪/二字)盧溪曹溪諸水皆與武水合流其俗謂水湍峻¶
爲瀧韓退之詩云南下昌樂瀧即此水也碑首題云¶
神漢者如唐人云聖唐爾蓋當時已爲此語而史傳¶
他書無之獨見於此碑也(右集本)¶
　　　後漢桂陽周府君碑後本(熹平中)¶
<pb:KR4d0069_SBCK_003-13a>¶
右漢桂楊周府君碑余初得前本恨其名遂磨滅後¶
有國子監直講劉仲章者因出其碑而爲余言前爲¶
樂昌令因道府君事云名憬問其何以見之云碑刻¶
雖闕尚可識也乃以此碑并隂遺余蓋前本特模者¶
不工爾又余初以韓集云昌樂瀧疑其誤乃改從樂¶
昌仲章曰不然縣名樂昌而瀧名昌樂其舊俗所傳¶
如是韓集不誤也乃知古人傳疑而慎於更改者以¶
此(右集本)¶
　　　後漢費府君碑(&KR0010;月未詳/集本)¶
右漢梁相費府君碑其名字若云諱況字仲慮而況¶
<pb:KR4d0069_SBCK_003-13b>¶
疑爲汎慮疑爲寛其官閥可見者爲蕭令九年沛有¶
蝗獨不入其界國以狀聞朝廷嘉諸拜梁相春秋八¶
十卒其銘頗簡而文字粗完云　顯祖厥徳懿鑠¶
播勛於前丕碩基業遺愛於民福流於後胙自此磨¶
滅不可識者八字其卒章云功烈休矣来昆勠力而¶
穆字爲　古文多然¶
　　　後漢郎中王君碑(光和元年)¶
右漢郎中王君碑文字磨滅不復成文而僅有存者¶
其名字官閥卒&KR0089;年月皆莫可考惟其碑首題云漢¶
故郎中王君之銘知君爲漢人姓王氏而官爲郎中¶
<pb:KR4d0069_SBCK_003-14a>¶
爾蓋夫有形之物必有時而弊是以君子之道無弊¶
而其垂世者與天地而無窮顔回髙卧於陋巷而名¶
與舜禹同榮是豈有託於物而後傳邪豈有爲於事¶
而後著耶故曰乆而無弊者道&KR0046;而終顯者誠此君¶
子之所貴也若漢王君者託有形之物欲垂無窮之¶
名及其弊也金石何異乎瓦礫治平元年四月晦日¶
書(右眞蹟)¶
　　　後漢太尉陳球碑(&KR0010;月見本文)¶
右漢太尉陳球碑云君諱球字伯真廣漢太守之元¶
子也又云除郎中尚書符節郎慎陵園令換中東城¶
<pb:KR4d0069_SBCK_003-14b>¶
門候遷繁陽令拜侍御史其後又云拜&KR0005;作大匠其¶
餘磨滅僅存按後漢書球傳云父亹廣漢太守陽嘉¶
中球舉孝㢘稍遷繁陽令太尉楊秉表球零陵太守¶
後累拜司空光和元年遷太尉坐日食免復拜光禄¶
大夫與司徒劉郃等謀誅宦官曹節等不果下獄死¶
球在零陵破賊胡蘭朱蓋有功威著南&KR0022;今碑破蘭¶
蓋事班班可讀與傳皆合惟不著誅宦官事至其卒¶
時文字磨滅不可識惟云六十有二亦與傳合予所¶
集録古文與史傳多異惟此碑所載與列傳同也治¶
平元年四月晦日書(右真蹟)¶
<pb:KR4d0069_SBCK_003-15a>¶
　　　後漢敬仲碑(&KR0010;月見本文)¶
右漢敬仲碑者其姓名字皆不可見惟其初有敬仲¶
二字尚可識故以寓其名爾蓋疑其人姓田氏也大¶
抵文字磨滅比其他漢碑尤甚字可識者頗多第不¶
成文爾惟云州郡課最臨登大郡又云居喪致哀又¶
云司&KR0032;從事治書侍御史又云光和四年閏月庚申¶
此數句粗可讀爾其餘字畫廑完者以漢&KR0032;今爲難¶
得録之爾治平元年閏五月廿九日書(右真蹟)¶
　　　後漢無名碑(此與前跋大槩同)¶
右漢無名碑文字磨滅其姓氏名字皆不可見其僅¶
<pb:KR4d0069_SBCK_003-15b>¶
可見者云州郡課最臨登大郡又云居喪致哀曽參¶
閔損又曰辟司&KR0032;從事拜治書侍御史又曰奮乾剛¶
之嚴威&KR0045;哮虎之武節又曰年六十三光和四年閏¶
月庚申遭疾而卒其餘字畫尚完者多但不能成文¶
爾夫好古之士所藏之物未必皆(一作/&KR0014;)適世之用惟¶
其埋没零落之餘尤以爲可惜此好古之僻也治平¶
元年六月五日書(右真蹟)¶
　　　後漢槀長蔡君頌碑(光和四年/真蹟)¶
右漢稾長蔡君頌碑在鎮府故天章閣待制楊畋甞¶
爲余言漢時&KR0032;書在者此爲最佳畋自言平生惟學¶
<pb:KR4d0069_SBCK_003-16a>¶
此字余不甚識&KR0032;書因畋言遽遣人之常山求得之¶
遂入于録¶
　　　後漢唐君碑(&KR0010;月見本文)¶
右漢唐君碑其名巳磨滅其字正南云(集本作云/字正南)潁¶
川郾人也其先出自慶都感赤龍生堯王有天下苗¶
胄枝分相土視居因氏唐焉君父孝㢘郎中早卒君¶
繼厥緒躭道好古敦書味詩守舞陽丞潁陽令察能¶
治劇遷豫章其後遂復磨滅雖文字班班可見而不¶
能得其次序其後又云換君昌陽令吏民慕戀牽君¶
車輪不得行君臣流涕道路琅玕是故從事郡&KR0122;刋¶
<pb:KR4d0069_SBCK_003-16b>¶
石&KR0035;頌歌君之羙據此蓋縣令去思碑爾其後又云¶
光和六年二月壬午朔二十五日丙午則知唐君爲¶
後漢時人矣治平元年閏五月二十八日(右真蹟)¶
　　　後漢朱&KR0027;碑(&KR0010;月見本文)¶
右漢朱&KR0027;碑云字伯靈察孝㢘除郎中尚書侍郎以¶
將事去官于時幽州州下滅一字夷侵冦以君爲御¶
史中丞討伐其後磨滅又云鮮卑侵犯障塞復舉君¶
拜幽州刺史年六十四光和六年卒&KR0027;之事迹不見¶
史傳其僅見於此碑者如此碑在今亳州界中云將¶
事去官莫曉其語治平元年六月十四日書(右真蹟)¶
<pb:KR4d0069_SBCK_003-17a>¶
　後余守亳州徙碑置州學中¶
　　　後漢小黄門譙君碑(&KR0010;月見本文)¶
右漢小黄門譙君碑云君諱敏字漢逹年五十七中¶
平二年卒其文不甚磨滅而官閥無所稱述惟云肅¶
將王命守静韜光以逺悔咎而巳後漢官者用事靈¶
帝時尤盛敏卒之&KR0010;張讓等十二人封侯於斯之時¶
能守靜逺悔是亦可佳然敏以一小黄門而立碑稱¶
頌於此可見卜官之盛也治平元年四月三日書(右)¶
(真蹟)¶
　　　後漢熊君碑(&KR0010;月見本文)¶
<pb:KR4d0069_SBCK_003-17b>¶
右漢熊君碑云君諱喬字舉舉上滅一字其官閥不¶
可詳考其僅可知者劉表時爲綏民校尉後遷&KR0016;都¶
尉建安二十一年卒享年七十有一其云治歐羊尚¶
書其字非訛闕而以陽爲羊蓋古文字少故湏假借¶
至漢字巳備而猶假用何哉後云太&KR0010;在甲申上滅¶
一字以曆推之當是丙申又云碑師舂陵福造福上¶
滅一字當是其姓其書顯字皆爲　按許慎說文顯¶
從㬎聲而轉爲累其失逺矣莫曉其義也(右集本)¶
　　　後漢俞郷侯季子碑(&KR0010;月未詳)¶
右漢俞郷侯季子碑云君諱熊字孟下闕一字廣陵¶
<pb:KR4d0069_SBCK_003-18a>¶
海西人也厥祖天皇大帝垂精接感篤生聖明子孫¶
享之分源而流枝葉扶踈出王别胤受爵列土封侯¶
載徳君光武皇帝之玄廣陵王之孫俞郷侯之季子¶
也由是而後文字缺滅其稍稍可讀者時得其一二¶
云六籍五典如源如泉旣練州郡卷舒委隨化流南¶
城政猶北辰三祀有成来臻我&KR0022;仁恩如冬日威猛¶
烈夏日吏民愛若慈父畏如神明其後又云採摭謡¶
言作詩三章據碑文無卒&KR0089;年月而其辭若此似是¶
徳政碑按後漢書光武皇帝子曰廣陵思王荆荆子¶
元壽等四人皆封郷侯史略而不載其名俞郷侯者¶
<pb:KR4d0069_SBCK_003-18b>¶
不知爲誰也思王荆之第㡬子也天皇大帝之語自¶
漢以来有矣(右集本)¶
　　　後漢武榮碑(&KR0010;月未詳)¶
右漢武榮碑云君諱榮字&KR0213;(集本/作含)和治魯詩經韋君¶
章句孝經論語漢書史記左氏國語爲州書佐郡曹¶
史(集本作/文學)主簿督郵五官&KR0122;功曹年三十六南蔡府¶
君察舉孝㢘執金吾丞孝桓大憂屯守玄武闕加遇¶
害氣遭疾殞靈其餘文字殘缺不見其卒&KR0089;年月又¶
不著氏族所出惟其碑首題云漢故執金吾丞武君¶
之碑云治平元年五月六日書(右真蹟)¶
<pb:KR4d0069_SBCK_003-19a>¶
　　　後漢秦君碑首(&KR0010;月見本文)¶
漢碑今存者少此&KR0144;亦與今文小異&KR0020;力勁徤可¶
　愛(蔡君謨題)¶
右漢熹平中碑在南陽界中字巳摩(或作/磨非)滅不可識¶
獨其碑首字大僅存其筆畫頗竒偉蔡君謨甚愛之¶
此君謨過南都所題乃皇祐三年也今一紀矣嘉祐¶
八年九月十七日書(右真蹟)¶
　　　又(此集本與真蹟頗不同故兩存)¶
右漢秦君碑首題云漢故南陽太守秦君之碑秦君¶
不知爲何人碑在南陽界中字巳磨滅不可識獨其¶
<pb:KR4d0069_SBCK_003-19b>¶
碑首字大僅存其筆畫頗竒偉蔡君謨甚愛之¶
　　　後漢元節碑(&KR0010;月未詳)¶
右漢元節碑文字磨滅不見其氏族其可見者纔數¶
十字爾云君(集本無/此字)諱立字元節其先出自伊尹其¶
餘不復成文其銘云於穆從事疑其姓伊而爲從事¶
也碑無年月而知爲漢人者以其&KR0032;體與他漢碑同¶
爾治平元年五月三日書(右真蹟)¶
　　　後漢殘碑(&KR0010;月未詳/真蹟)¶
右漢殘碑不知爲何人所存者纔三十二字不復成¶
文惟云髙字㓜知其名高又云漢(一有/中字)興復知爲後¶
<pb:KR4d0069_SBCK_003-20a>¶
漢時人而&KR0032;字在者甚完體質淳勁非漢人莫&KR0014;爲¶
也故録之¶
　　　後漢天禄辟邪字(&KR0010;月未詳)¶
右漢天禄辟邪四字在宗資墓前石獸&KR0553;上按後漢¶
書宗資南陽安衆人也今墓在鄧州南陽界中墓前¶
有二石獸刻其膊上一曰天禄一曰辟邪余自天聖¶
中舉進士徃来穰(集本/作襄)鄧間見之道側迨今三十餘¶
年矣其後集録古文思得此字屢求於人不能致尚¶
書職方貟外郎謝景初家於鄧爲余模得之然字畫¶
(集本/作或)訛缺不若余見時完也按黨錮傳云資祖均自¶
<pb:KR4d0069_SBCK_003-20b>¶
有傳今後漢書有宋均傳云南陽安衆人而無宗均¶
傳疑黨錮傳轉(集本無/此字)寫宋爲宗爾蜀志有宗預南¶
陽安衆人豈安衆當漢時有宗宋二族而字與音皆¶
相近遂至訛謬邪史之失傳如此者多矣嘉祐八年¶
臘日書¶
集古録跋尾卷第三¶
<pb:KR4d0069_SBCK_003-21a>¶
　費鳳碑(元第九百/九十一)起坐(一作坐起按/古碑作望逺)¶
　武班碑(元第五百/五十一)書云(一無/云字)又&KR0010;(一作/&KR0010;又)¶
　曹騰碑(元第一百/七十一)¶
　司&KR0032;楊君碑(元第六百九十一/至六百九十二)右漢(一有/故字)攸同(一作/股躬)¶
　益城(一作/域)¶
　樊常侍碑(元第一百/四十二)右漢(至)序也(九十四字/一/本無)集録(一無/録字)¶
　古碑(一無此/二字)嘉祐八年十月十四日書(一有此/十字)¶
　鄭固碑(元第五百/四十一)又曰(一作/云)治平元年四月十二日¶
　書(一有此/十字)¶
　田君碑(元第四百/五十一)今在(一作/在今)爲姓(一作/其姓)¶
<pb:KR4d0069_SBCK_003-21b>¶
孫叔敖碑(元第二百/八十一)¶
王元賞碑(元第六百/四十一)茂才(一作/材)治平元年五月二日¶
書(一有此/九字)¶
祝睦碑(元第三百/一十一)皆在今(一作今/皆在)¶
祝睦後碑(元第三百/二十一)¶
衡方碑(元第九百/二十一)¶
張表碑(元第四百/一十)漢故(真蹟圈/去漢字)張君(此下一/有之字)¶
張壽碑(元第六百/七十一)治平元年端午日書(一有此/八字)¶
侯君碑(元第六百/三十一)碑文(一無/文字)繆矣(一無/矣字)¶
劉君墓碑(元第七百/五十一)¶
<pb:KR4d0069_SBCK_003-22a>¶
北軍中候郭君碑(元第四百/三十一)¶
司隷從事郭君碑(元第四百/四十一)¶
魯峻碑(元第五百/六十一)司空(一無/二字)故得(此下一/有其字)¶
婁先生碑(元第一百/五十一)偶(一作/耦)藹(一作/靄)¶
郭先生碑(元第五/十一)碑云(此下一有/先生字)輔成(古碑作/甫成)歷(一/作)¶
　婁壽(二字上一/有漢字)二十日(一作二/十二日)¶
周府君紀功銘(元第一百/八十一)¶
周府君碑(元第一百/八十一)碑按(一無此/二字)桂陽(一作桂水或/作桂陽桂水)¶
湍峻(一作/浚)¶
周府君碑後本(元附一百/八十一)因出其碑而(一無此/五字)¶
<pb:KR4d0069_SBCK_003-22b>¶
費府君碑(元第七百/一十一)文字(一無此/一字)於後(一無/於字)磨滅不¶
可識者八字(一作八字巳/滅不可識)其卒(一無/其字)多然(一作多/如此也)熈¶
寧二年十一月十六日山齋書(一有此/十三字)¶
王君碑(元第六/百一)¶
陳球碑(元第六百/一十一)¶
敬仲碑(元第九百/一十一)¶
無名碑(元第六百/八十一)又云(一作/日)¶
蔡君頌碑(元第五百/八十一)爲最(一作/最爲)¶
唐君碑(元第八百/八十一)¶
朱&KR0027;碑(元第二百/三十一)¶
<pb:KR4d0069_SBCK_003-23a>¶
譙君碑(元第五百/一十一)¶
熊君碑(元第九/百一)其云(一作其/辭有云)熈寧二年十月晦日山¶
齋書(一有此/十一字)¶
季子碑(元第九百/三十一)字孟(一本此下/再有孟字)夏日(一作/炎夏)史略(一/無)¶
(此二/字)誰也(一無此/二字)天皇(至)有矣(十二字/一本無)治平元年六¶
月五日書(一有此/九字)¶
武榮碑(元第五百/三十一)南(古碑作/汝南)¶
秦君碑首(元第八/十一)¶
元節碑(元第六百/五十一)¶
後漢殘碑(元第三百/三十一)¶
<pb:KR4d0069_SBCK_003-23b>¶
天禄辟邪字(元第七/十一)集録(一無/録字)¶
<pb:KR4d0069_SBCK_003-24a>¶
