# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:12.175327
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0358-041歐阳文忠公文集居士集-卷第四十一.
<pb:KR4d0069_SBCK_041-1a>¶
居士集卷第四十一　歐陽文忠公集四十一¶
　　序七首¶
　　　章望之字序¶
校書郎章君(一作/望之)甞(一無/此字)以其名望之(一無/二字)來請字¶
曰願有所教使得以勉焉而自勗者予爲之字曰表¶
民而告之曰古之君子所以異乎衆人者言出而爲¶
民信事行而爲世法其動作容貌皆可以表於民(一/作)¶
(皆有以/爲民表)也故紘綖(一作/纓旒)冕弁以爲首容佩玉玦環以¶
爲行容衣裳黼黻(一作/設色)以爲身容手有手容足有足¶
容揖讓登降獻酬俯仰莫不有容又見其寛柔温厚¶
<pb:KR4d0069_SBCK_041-1b>¶
剛嚴果毅之色以爲仁義之容服其服載其車立乎¶
朝廷而正君臣出入宗廟而臨大事儼然人皆望而¶
畏之曰此吾民之所尊也非民之知尊君子而君子¶
者能自修而尊者也然而行不充于内德不備於人¶
雖盛其服文其容民不尊也(一作民弗/尊也巳)名山大川一¶
方之望也山川之岳瀆(一有/則字)天下之望也故君子之¶
賢於一郷者一郷之望也賢於一國者一國之望也¶
名烈著于天下者天下之望也功德被于後世者萬¶
世之望也孝慈友悌達于一郷(一作於/州閭)古所謂郷先¶
生者一郷之望也春秋之賢大夫&KR0002;隨之季良鄭之¶
<pb:KR4d0069_SBCK_041-2a>¶
子産者(一作春秋諸侯之大夫&KR0002;/鄭之子産吴之季札之𩔖)一國之望也位于¶
(二字一/作居)中而姦臣賊子不敢竊(一作/輒)發于外如漢之¶
大將軍出入將相朝廷以爲輕重天下繫其(一作/以爲)安¶
危如唐之裴丞相(一有&KR0002;/此二字)者天下之望也其人巳没¶
(一作/死)其事巳乆(一作/矣)聞其名想其人&KR0002;不可及者夔¶
龍稷契是也其功可以及百(一作/&KR0013;萬)世其道可以師百¶
王雖有賢(一作/後)聖莫敢過之(一作自/謂莫及)者周孔是也此¶
萬世之望而皆所以爲民之表也傳曰其在(一作/在其)賢¶
者識其大者逺(三字一/作逺大)者(一有&KR0002;此數者皆可自擇/而勉焉者也今十四字)¶
章君儒其衣冠氣剛色仁好學而有志(三字一作/志於古視)其¶
<pb:KR4d0069_SBCK_041-2b>¶
絜然修乎其外而煇然充乎其内以發乎(一作/爲)文辭¶
則又辯博放(一作/宏)肆而無涯(一作/不流)是數者皆可以自¶
擇而勉焉者也(一無此/十三字)是固(一無/此字)能識夫(一作/其)逺大¶
者矣雖予何(何字一/作信可)以勗焉苐(一作/敢)因其志廣其&KR0003;¶
(一作彊/爲之言)以塞請慶曆三年六月日序¶
　　　釋祕演詩集序¶
予少以進士遊京師因得盡交當世之賢豪然猶以¶
謂國家臣一四海休兵革養息天下以無事者四十¶
年而智謀雄偉非常之士無所用其能者徃徃伏而¶
不出山林屠販必有老死而世莫見者欲從而求之¶
<pb:KR4d0069_SBCK_041-3a>¶
不可得其後得吾亡友石曼卿曼卿爲人廓然有大¶
志時人不能用其材曼卿亦不屈以求合無所放其¶
意則徃徃從布衣野老酣嬉淋漓顚倒而不猒予疑¶
所謂伏而不見者庶幾狎而得之故甞喜從曼卿遊¶
欲因以隂求天下竒士浮屠(二字一/作僧)祕演者與曼卿¶
交最乆亦能遺外世俗以氣節相髙二人懽然無所¶
間曼卿隱於酒祕演隱於浮屠皆竒男子也然喜爲¶
歌詩以自娯當其極飲大醉(一作臨/水望月)歌吟𥬇呼以適¶
天下之樂何其壯也一時賢士皆願從其(一作/之)游予¶
亦時至其室十年之間祕演北渡河東之濟鄆無所¶
<pb:KR4d0069_SBCK_041-3b>¶
合困而歸曼卿巳死祕演亦老病嗟(一作/若)夫二人者¶
予乃見其盛衰則余亦將老矣夫曼卿詩辭清絶&KR0057;¶
稱祕演之作以爲雅健有詩人之意祕演狀貌雄傑¶
其胷中浩然旣習于佛無所用獨其詩可行于世而¶
&KR0180;不自惜已老胠其橐尚得三四百篇皆可喜者曼¶
卿死祕演漠然無所向聞東南多山水其巓崖崛峍¶
江濤洶涌甚可壯也遂欲徃遊焉足以知其老而志¶
在也於其將行爲叙其詩因道其盛時以悲其衰慶¶
曆二年十二月二十八日廬陵歐陽脩序¶
　　　釋惟儼文集序¶
<pb:KR4d0069_SBCK_041-4a>¶
惟儼姓魏氏杭州人少遊京師三(一作/二)十餘年雖學¶
于佛而通儒術喜爲辭章與吾亡友曼卿交最善曼¶
卿遇人無所擇必皆盡其忻歡惟儼非賢士不交有¶
不可其意無貴賤一切閉拒絶去不少顧曼卿之兼¶
愛惟儼之介所趣雖異而交合無所間曼卿甞曰君¶
子泛愛而親仁惟儼曰不然吾所以不交妄人故能¶
得(一作/得待)天下士&KR0002;賢不肖混則賢者安肯顧我哉以¶
此一時賢士多從其遊居相國浮圖不出其户十五¶
年士甞遊其室者禮之惟恐不至及去爲公卿貴人¶
未始一徃干之然甞竊怪平生所交皆當世賢傑未¶
<pb:KR4d0069_SBCK_041-4b>¶
見(一作/有)卓卓著(一作/見)功業如古人可記者因謂世所¶
稱賢材&KR0002;不笞兵走萬里立功海外則當佐天子號¶
令賞罰於明堂苟皆不用則絶寵辱遺世俗自髙而¶
不屈尚安能酣豢於冨貴而無爲哉醉則(一作/甞或)以此¶
誚其坐人人亦復之以謂遺世自守古人之所易&KR0002;¶
奮身逢時欲必就功業此雖聖賢難之周孔所以窮¶
逹異也今子老於浮圖不見用於世而幸不踐窮亨¶
之塗乃以古事之已然而責今人之必然邪雖然惟¶
儼(四字一/作儼雖)傲乎退偃於一室天下之務當世之利病¶
聽其言終日不猒惜其將老也已曼卿死惟儼亦買¶
<pb:KR4d0069_SBCK_041-5a>¶
地京城之東以謀其終乃斂平生所爲文數百篇示¶
予曰曼卿之死旣已表其墓願爲我序其文然及我¶
之見也嗟夫惟儼旣不用於世其材莫見(一作/顯)於時¶
&KR0002;考其筆墨馳騁文章贍逸之能可以見其志矣廬¶
陵歐陽永叔序¶
　　　詩譜&KR0024;亡後序¶
歐陽子曰昔者聖人已没六經之道㡬熄於戰國而¶
焚弃於秦自漢已來收拾亡逸發明遺義而正其訛¶
繆得以粗備傳于(一作/於)今者豈(一有/止字)一人之力哉後¶
之學者因迹前世之所傳而較其得失或有之矣&KR0002;¶
<pb:KR4d0069_SBCK_041-5b>¶
使徒抱焚餘殘脫之經倀倀於去聖千百年後不見¶
先儒中間之&KR0003;而欲特立一家之學者果有能哉吾¶
未之信也然則先儒之論苟非詳其終始而抵捂質¶
於聖人而悖理害經之甚有不得巳而後改易者何¶
必徒爲異論以相訾也毛鄭於詩其學亦巳博矣予¶
甞依其箋傳考之於經而證以序譜惜其不合者頗¶
多蓋詩述商周自生民玄鳥上陳稷契下迄(一作/訖)陳¶
靈公千五六百歳之間旁及列國君臣世次國地山¶
川封域圖牒鳥獸草木魚蟲之名與其風俗善惡方¶
言訓故(一作/詁)盛衰治亂美刺之由無所不載然則孰¶
<pb:KR4d0069_SBCK_041-6a>¶
能無失於其間哉予疑毛鄭之失旣多然不敢輕爲¶
改易者意其爲&KR0003;不止於箋傳而恨己(一作/巳恨)不得盡¶
見二家之書未能徧通其旨夫不盡見其書而欲折¶
其是非猶不盡人之辭(一作/辯)而欲斷其訟之曲直其¶
能果於自決乎其能使之必服乎世言鄭氏詩譜最¶
詳求之乆矣不可得雖崇文緫目祕書所藏亦無之¶
慶曆四年奉使河東至于絳州偶得焉其文有注而¶
不見名氏然首尾殘缺自周公致太平巳上皆亡之¶
其國譜旁行&KR0057;易爲訛舛悉皆顚倒錯亂不可復考¶
凡詩雅頌兼列商魯其正變之風十有四國而其次¶
<pb:KR4d0069_SBCK_041-6b>¶
比莫詳其義惟封國變風之先後不可以不知周召¶
王𡺳同出於周邶鄘并於衛檜魏無世家其可考者¶
陳齊衛𣈆曹鄭秦此封國之先後也𡺳齊衛檜陳唐¶
秦鄭魏曹此變風之先後也周南召南邶&KR0352;衛王鄭¶
齊𡺳秦魏唐陳曹此孔子未刪詩之前周太師樂歌¶
之次第也周召邶鄘衛王檜鄭齊魏唐秦陳曹𡺳此¶
鄭氏詩譜次第也黜檜後陳此今詩次比也初予未¶
見鄭譜甞略考春秋史記本紀世家年表而合以毛¶
鄭之&KR0003;爲詩圖十四篇今因取以&KR0024;鄭譜之亡者足¶
以見二家所&KR0003;世次先後甚備因據而求其得失較¶
<pb:KR4d0069_SBCK_041-7a>¶
然矣而仍存其圖庶㡬以見予於鄭氏之學盡心焉¶
耳夫盡其&KR0003;而有所不通然後得以論正予豈好爲¶
異論者㢤凡補其譜十有五補其文字二百七(一本/注云)¶
(譜序自周公致太平巳上皆亡其文予取孔頴逹正/義所載之文&KR0024;足因爲之注自周公已下即用舊注)¶
(云)増損塗乙改正者三(一作/八)百八十三而鄭氏之譜¶
復完(一有/矣字)¶
　　　集古録目序¶
物常聚於所好而常得於有力之彊有力而不好好¶
之而無力雖近且易有不能致之象犀虎豹蠻夷山¶
海殺人之獸然其齒角皮革可聚而有也玉出崑崙¶
<pb:KR4d0069_SBCK_041-7b>¶
流沙萬里之外經十餘譯乃至乎中國珠出南海常¶
生深淵採者𦝫絙而入水形色非人徃徃不出則下¶
飽蛟魚金礦于山鑿深而穴逺篝火餱粮而後進其¶
崖崩窟塞則遂葬於其中者率常數十百人其逺且¶
難而又多死禍常如此然而金玉珠璣世常兼聚而¶
有也凡物好之而有力則無不至也湯盤孔鼎&KR0302;陽¶
之鼓岱山鄒嶧㑹稽之刻石與夫漢魏巳來聖君賢¶
士桓碑彛器銘詩序記下至古文籀篆分𨽻諸家之¶
字書皆三代以來至寳怪竒偉麗工妙可喜之物其¶
去人不逺其取之無禍然而風霜兵火湮淪磨滅散¶
<pb:KR4d0069_SBCK_041-8a>¶
弃於山崖墟莽之間未甞收拾者由世之好者少也¶
幸而有好之者又其力或不足故僅得其一二而不¶
能使其聚也夫力莫如好好莫如一予性顓而嗜古¶
凡世人之所貪者皆無欲於其間故得一其所好於¶
斯好之巳篤則力雖未足猶能致之故上自周穆王¶
以來下更秦漢隋唐五代外至四海九州名山大澤¶
窮崖絶谷荒林破塚神仙&KR0017;物詭怪所傳莫不皆有¶
以爲集古録以謂轉(一作/傳)寫失眞故因其石本軸而¶
藏之有卷帙次第而無時世之先後蓋其取多而未¶
巳故隨其所得而録之又以謂聚多而終必散乃撮¶
<pb:KR4d0069_SBCK_041-8b>¶
其大要别爲録目因并載夫可與史傳正其闕謬者¶
以傳後學庶益於多聞或譏予曰物多則其𫝑難聚¶
聚乆而無不散何必區區於是哉予對曰足吾所好¶
玩而老焉可也象犀金玉之聚其能果不散乎予固¶
未能以此而易彼也廬陵歐陽脩序¶
　　　蘇氏文集序¶
予友蘇子美之亡後四年始得其平生文章遺藁於¶
太子太傅杜公之家而集録之以爲十卷子美杜氏¶
壻也遂以其集歸之而告于公曰斯文金玉也弃擲¶
埋没糞土不能銷蝕其見遺于一時必有收而寳之¶
<pb:KR4d0069_SBCK_041-9a>¶
于後世者雖其埋没而未出其精氣光怪巳能常自¶
發見而物亦不能揜也故方其擯斥摧挫流離窮(一/本)¶
(作/困)厄之時文章巳自行于(一作/於)天下雖其怨家仇人¶
及甞能出力而擠之死者至其文章則不能少毀而¶
揜蔽(一無/此字)之也凡人之情忽近而貴逺子美屈于今¶
世猶&KR0002;此其伸於後世冝如何也公其可無恨予甞¶
考前世文章政理之盛衰而怪唐太宗致治㡬乎三¶
王之盛而文章不能革五代之餘習後百有餘年韓¶
李之徒出然後元和之文始復于古唐衰兵亂又百¶
餘年而聖宋興天下一定晏然無事又幾百年而古¶
<pb:KR4d0069_SBCK_041-9b>¶
文始盛于今自古治時少而亂時多幸時治矣文章¶
或不能純粹或遲乆而不相及何其難之&KR0002;是歟豈¶
非難得其人歟苟一有其人又幸而及出于治世世¶
其可不爲之貴重而愛惜之歟嗟吾子美以一酒食¶
之過至廢爲民而流落以死此其可以歎息流涕而¶
爲當世仁人君子之(一無/此字)職位冝與國家樂育賢材¶
者惜也子美之齒少於予而予學古文反在其後天¶
聖之間予舉進士于有司見時學者務以言語聲偶¶
擿裂號爲時文以相誇尚而子美獨與其兄才翁及¶
穆叅軍伯長作爲古謌詩雜文時人頗共非𥬇之而¶
<pb:KR4d0069_SBCK_041-10a>¶
(一無/此字)子美不顧也其後天子患時文之弊下詔書諷¶
勉學者以近古由是其風漸息而學者稍趨於古焉¶
獨子美爲於舉世不爲之時其始終自守不牽世俗¶
趨舎可謂特立之士也子美官至大理評事集賢校¶
理而廢後爲湖州長史以卒享年四十有一其狀貌¶
竒偉望之昻然而即之温温乆而愈可愛慕其材雖¶
髙而人亦不甚嫉忌其擊而去之者意不在子美也¶
頼天子聦明仁聖(四字一/作聖明)凡當時所指名而排斥二¶
三大臣而下欲以子美爲根而累之者皆蒙保全今¶
並列於榮寵雖與子美同時飲酒得罪之人多一時¶
<pb:KR4d0069_SBCK_041-10b>¶
之豪俊亦被收采進顯于朝廷而子美獨不幸死矣¶
豈非其命也悲夫廬陵歐陽脩序¶
　　　鄭荀改名序¶
三代之衰學廢而道不明然後諸子出自老子猒周¶
之亂用其小見以爲聖人之術止於此始非仁義而¶
詆聖智諸子因之益得肆其異&KR0003;至於戰國蕩而不¶
反然後山淵齊秦堅白異同之論興聖人之學㡬寽¶
其息最後荀卿子獨用詩書之言貶異扶正著書以¶
非諸子&KR0057;以勸學爲急荀卿楚人甞以學干諸侯不¶
用退老蘭陵楚人尊之及戰國平三代詩書未盡出¶
<pb:KR4d0069_SBCK_041-11a>¶
漢諸大儒賈生司馬遷之徒莫不盡用荀卿子蓋其¶
爲&KR0003;最近於聖人而然也滎陽鄭昊少爲詩賦舉進¶
士巳中第遂弃之曰此不足學也始從先生長者學¶
問&KR0099;然有好古不及之意鄭君年尚少而性淳明輔¶
(一有/之字)以彊力之志得其是者而師焉無不至也將更¶
其名數以請予使之自擇遂改曰荀於是又見其志¶
之果也夫荀卿者未甞親見聖人徒讀其書而得之¶
然自子思孟子已下意皆輕之使其與游夏並進於¶
孔子之門吾不知其先後也世之學者苟如荀卿可¶
謂學矣而又進焉則孰能禦哉余旣嘉君善自擇而¶
<pb:KR4d0069_SBCK_041-11b>¶
慕焉因爲之字曰叔希且以勗其成焉¶
居士集卷第四十一¶
　熈寧五年秋七月男發等編定¶
　　紹熈二年三月郡人孫謙益挍正¶
<pb:KR4d0069_SBCK_041-12a>¶
章望之字序著于(一作/著乎)將相(此下一/有而字)之表(此下一/有者字)章¶
君儒其衣冠(章君之下一有/之耒也三字)¶
祕演詩集序祕演隱於浮屠(一無祕/字下同)江濤(一作/濤江)¶
惟儼文集序其戸(一無/其字)世俗(一作/世事)文章(一作/文辭)¶
詩譜補亡後序焚棄(一無/棄字)去聖(此下一/有人字)次比(一作/次第)¶
蘇氏文集序治矣(此下一/有其字)冝與(一作/冝爲)而人(一作/而世)¶
<pb:KR4d0069_SBCK_041-12b>¶
