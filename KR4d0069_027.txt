# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.563630
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0358-027歐阳文忠公文集居士集-卷第二十七.
<pb:KR4d0069_SBCK_027-1a>¶
居士集卷第二十七　歐陽文忠公集二十七¶
　　墓誌五首¶
　　　翰林侍讀學士給事中梅公墓誌銘¶
翰林侍讀學士給事中(一云行給事中知許州上柱/國南昌郡開國公食邑三千)¶
(二百户實封六百/户賜紫金魚袋)梅公旣卒之明年其&KR0012;及其兄之¶
子堯臣來請銘以葬曰吾叔父病且亟矣猶卧而使¶
我誦子之文今其葬冝得子銘以藏公之名在人耳¶
目五十餘年前卒一&KR0010;予始拜公於許公雖衰且(一/無)¶
(此/字)病其言談詞氣尚足動人嗟予不及見其壯也然¶
甞聞長老道公咸平景徳之初一遇眞宗言天下¶
<pb:KR4d0069_SBCK_027-1b>¶
事合意遂以人主為知已當時搢紳之士(一無此/二字)望¶
之若不寸及巳而擯斥流離四十年間白首翰林卒¶
老一州嗟夫士果能自爲朴邪惟世用不用爾故予¶
記公終始至於咸平景徳之際尤為詳焉良以悲其¶
志也公諱詢字昌言世家宣城年二十六進士及第¶
試校書郎利豐監判官遷將作監丞知杭州仁和縣¶
又遷著作佐郎舉御史臺推勘官時亦未之竒也咸¶
平三年與考進士於崇政殿眞宗過殿廬中一見¶
以為竒材召試中書直集賢院賜緋衣銀魚是時契¶
丹數寇河北李繼遷急攻靈州天子新即位銳於為¶
<pb:KR4d0069_SBCK_027-2a>¶
治公乃上書請以朔方授潘羅支使自攻取是謂以¶
蠻夷攻蠻夷眞宗然其言問誰可使羅支者公自¶
請行天子惜之不欲使蹈兵間公曰苟活靈州而罷¶
西兵何惜一梅詢天子壯其言因遣使羅支未至而¶
靈州没于賊召還遷太常丞三司户部判官數訪時¶
事(一有使得/以書論)於是屢言西北事時邊將皆守境不能¶
出師公請(一有/出字)大臣臨邊督戰募遊兵擊賊(一有論/曹瑋馬)¶
(知節才可/用又十字)論傅潜楊瓊敗績當誅(一有以正/刑三字)而田紹¶
斌王榮等可責其効以贖過凡數十事其言甚壯天¶
子益器其材數欲以知制誥宰相有言不(一作/未)可者¶
<pb:KR4d0069_SBCK_027-2b>¶
乃已其後繼遷卒爲潘羅支所困而朝廷以兩鎭授¶
徳明徳明頓首謝罪河西平天子亦再幸澶淵(一有/以金)¶
(帛三/字)盟契丹而河北之兵解天下無事矣公旣見踈¶
不用初坐斷田訟失實通判杭州徙知蘇州又徙兩¶
浙轉運(一有/副字)使還判三司開拆司遷太常博士用封¶
禪恩遷祠部貟外郎又坐事出知濠州以刑部貟外¶
郎爲荆湖北路轉運使坐擅給驛馬與(一作/假)人奔喪¶
而馬死奪一官通判襄州徙知鄂州又徙蘇州天禧¶
元年復爲刑部貟外郎陜西轉運使靈州弃已乆公¶
與秦州曹瑋得胡蘆河路(一有無/沙二字)可出兵無沙行之¶
<pb:KR4d0069_SBCK_027-3a>¶
阻而能徑(一無此/八字)趨靈州遂請瑋居環慶以圖出師¶
㑹瑋入爲宣徽使不克而止遷工部郎中坐朱能反貶¶
(一作/左遷)懷州團練副使再貶(一作/改)池州天聖元年拜度¶
支貟外郎知廣徳軍徙知楚州遷兵部貟外郎知壽¶
州又知陜府六年復直集賢院又遷工部郎中改直¶
昭文館知荆南府召為龍圖閣待制紏察在京刑獄¶
判流内銓改龍圖閣直學士知并州未行遷兵部郎¶
中樞密直學士以徃就遷右諌議大夫入知通進銀¶
臺司復判流内銓改翰林侍讀學士羣牧使遷給事¶
中知審官院以疾出知許州康定二年六月某日卒¶
<pb:KR4d0069_SBCK_027-3b>¶
于官公好學有文尤(一無此/五字)喜為詩為人嚴毅修潔¶
而材辯敏明少能慷&KR0099;見竒眞宗自&KR0004;召試感激¶
言事自以謂君臣之遇巳而失職逾二十年始復直¶
於集賢(一作始復/直集賢院)比登侍從而門生故吏曩時所考¶
進士或至宰相居大官故其視時人常以先生長者¶
自處論事尤多發憤其在許昌繼遷之孫復以河西¶
叛朝廷出師西方而公已老不復言兵矣享年七十¶
有八以終(一無此/二字)梅氏逺出梅伯世乆而譜不明公¶
之皇曾祖諱超皇祖諱逺皆不仕父諱邈贈刑部侍¶
郎夫人劉氏彭城縣君子五人長曰鼎臣官至殿中¶
<pb:KR4d0069_SBCK_027-4a>¶
丞次曰寶臣皆(一無/皆字)先公卒次曰得臣太子中舍次¶
曰輔臣前將作監丞次曰清臣大理評事公之卒天¶
子贈賻優恤(一無此/二字)加(一作/拜)得臣殿中丞清臣衛尉¶
寺丞明年八(一作/九)月某日葬公宣州之某縣某郷某¶
原(一作葬于宣城縣/長安郷西山里)銘曰¶
士之所難有藴無時偉歟梅公人主之知勇無不敢¶
惟義之為困于翼飛中垂以歛一失其塗進退而坎¶
理不終窮旣晚而通惟其壽考福禄之隆(一作/終)¶
　　　尚書都官貟外郎歐陽公墓誌銘¶
公諱曄字日華於檢校工部尚書諱託彭城縣君劉¶
<pb:KR4d0069_SBCK_027-4b>¶
氏之室爲曽孫武昌縣令諱郴蘭陵夫人(一作蘭陵/郡無夫人)¶
(字)蕭氏之室爲孫贈太僕少卿諱偃追封潘原縣太¶
君李氏之室爲第三子於脩爲叔父脩不幸㓜&KR0012;依¶
于叔父而長焉甞奉太夫人之教曰爾欲識爾父乎¶
視爾叔父其狀貌起居言&KR0015;皆爾父也脩雖㓜巳能¶
知太夫人言爲悲(一作/哀)而叔父之爲親也歐陽氏世¶
家江南僞唐李氏時爲廬陵大族李氏亡先君昆弟¶
同時而仕者四人獨先君早世其後三人皆登于朝¶
以殁公(一有/以字)咸平三年舉進士甲科歷南雄州判官¶
隨閬二州推官江陵府掌書記拜太子中允太常丞¶
<pb:KR4d0069_SBCK_027-5a>¶
博士尚書屯田都官二貟外郎享年七十有九最後¶
終于家以慶曆四年三月十日葬于安州應城縣髙¶
風郷彭樂村於其葬也其素所養兄之子脩泣而書¶
曰嗚呼叔父之亡吾先君之昆弟無復在者矣其長¶
養教育之恩旣不可報而至於狀貌起居言笑之可¶
思慕者皆不得而見焉矣惟勉而紀吾叔父之可傳¶
于世者庶以盡脩之志焉公以太子中允監興國軍¶
鹽酒稅太常丞知漢州雒縣博士知端州桂陽監屯¶
田貟外郎知黃州遷都官知永州皆有能政坐舉人¶
奪官復以屯田通判歙州以本官分司西京許家于¶
<pb:KR4d0069_SBCK_027-5b>¶
隨復遷都官于家遂致仕景祐四年四月九日卒公¶
為人嚴明方質尤以潔廉自持自為布衣非其義不¶
輙受人之遺少而所與親舊後或甚貴終身不造其¶
門其涖官臨事長於決斷初為隨州推官治獄之難¶
決者三十六(一有/人字)大洪山竒峯寺聚僧數百人轉運¶
使疑其積物多而僧為姦利命公徃籍之(一有官為/岀入四字)¶
僧以白金千兩餽公公&KR0015;曰吾安用此然汝能聽我¶
言乎今&KR0010;大凶汝有積榖六七萬石能盡以輸官而¶
賑民則吾不籍汝僧喜曰諾飢民頼以全活陳堯咨¶
以豪貴自驕(一有所居為/不法五字)官屬莫敢仰視在江陵用¶
<pb:KR4d0069_SBCK_027-6a>¶
私錢詐為官市黃金府吏持帖强僚佐署公呵吏曰¶
官市金當有文符獨不肯署堯咨雖憚而止然諷轉¶
運使出公不使居府中鄂州崇陽素號難治乃徙公¶
治之至則決滯獄百餘事縣民王明與其同母兄李¶
通爭産累&KR0010;明不能自理至貧為人賃舂公折之一¶
言通則具伏盡取其産鉅萬(一有/一字)歸于明通退而無¶
怨言桂陽民有爭舟而相毆至死者獄乆不決公自¶
臨其獄出囚坐庭中去其桎梏而飲食之食訖悉勞而還¶
于獄獨留一人于庭留者色動惶顧公曰殺人者汝¶
也囚不知所以然公曰吾視食者皆以右手持匕而¶
<pb:KR4d0069_SBCK_027-6b>¶
汝獨以左今死者傷在右肋此汝殺之明也囚即涕¶
泣曰我殺也不敢以累他人公之臨事明辨有古良¶
吏決獄之術多如此所居人皆愛思之公娶范氏封¶
福昌縣君子男四人長曰宗顔次曰宗閔其二早亡¶
女一人適張氏亦早亡銘曰¶
公之明足以决於事愛足以思於人仁足以施其族¶
清足以潔其身而銘之以此足以遺其子孫¶
　　　江寧府句容縣令贈尚書兵部貟外郎王公¶
　　　墓誌銘(代/恕)¶
王氏世家開封陳留之通許鎭咸平中分通許為咸¶
<pb:KR4d0069_SBCK_027-7a>¶
平縣故王氏今為開封咸平人公諱某字某曾祖諱¶
丕祖諱祚父諱銳世以貲雄里中不樂仕宦而好施¶
其有以賙人之急及公而貲益衰乃歎曰吾聞施於¶
為政其利可以賙天下貲安足道㢤乃&KR0099;然以孔氏¶
尚書舉於有司累不中因就他選曰可以為政何擇¶
焉初任萊州萊陽主簿㑹令坐事解去公署令事告¶
其民曰令欲為法簡而利民博者當何為去其甚惡¶
可也乃縛故吏唐權條其&KR0043;惡上于州杖其脊而還¶
之縣之姦豪皆歛色屏氣指權相戒不可犯公法公¶
曰使我為令朞年不獨善人不懼惡人可使惡人爲¶
<pb:KR4d0069_SBCK_027-7b>¶
善也巳而河決東平公部縣丁夫數千召權署隊長¶
權喜曰公許我自新矣卒以丁夫治河為諸縣最歷¶
婺州蘭溪尉陳州項城主簿㑹&KR0010;旱蝗州守風吏按¶
田者言旱不為灾公與守爭至三四民得復乃巳改¶
潁州司法叅軍州民藥氏為盜㑹赦出入里閭操弓¶
矢為民害有朱氏者募客二人謀殺之法當死公曰¶
為法所以輔善而禁惡也今殺良民為惡盜報仇豈¶
法意邪乃狀列之朱氏得減死改華州司法遷蘇州¶
之呉江江寧之句容二縣令遂老于京師以某年某¶
月某日卒于家享年六十有九公好學善書喜賔客¶
<pb:KR4d0069_SBCK_027-8a>¶
務賙人緩急而為性寛靜沈黙(一有及於吏事敢/於所為不屈其守)左¶
右丞史有不如意未甞笞責諸子問之則曰刑法豈¶
為喜怒設邪公&KR0004;娶趙氏永安郡太君後娶李氏陳¶
留郡太君子男十人二早卒女二(一作/一)人一(一無/一字)卒¶
于家一適朱氏慶曆四年九月庚申葬于開封尉氏¶
蔣成郷栢子原之新塋於其葬也長子拱璧右侍禁¶
次拱之左班殿直次拱徳衛州&KR0023;嘉縣令次拱安右¶
班殿直次拱巳守將作監主簿次拱式尉氏縣尉次¶
拱辰右諌議大夫權御史中丞次拱著歙州司户叅¶
軍以中丞之貴累贈尚書兵部貟外郎將葬中丞君¶
<pb:KR4d0069_SBCK_027-8b>¶
泣而語其伯仲曰吾家通許世有隂徳于人而無興¶
者至吾先君不有于其躬而以貽後世小子不侫幸¶
得備貟御史府進退大夫之後小子何有焉然懼乎¶
後世徒見王氏之興而不知吾世積漸之所以來者¶
若此其可無銘乃來求銘銘曰¶
公世以貲施徳于人至公貲衰乃施于官有子之一¶
足大公門矧公多子多子多孫惟彼世徳如流有源¶
其來者逺愈積益蕃銘昭其昧以永厥存¶
　　　張子野墓誌銘¶
吾友張子野旣亡之二年其弟充以書來請曰吾兄¶
<pb:KR4d0069_SBCK_027-9a>¶
之喪將以今年三月某日葬于開封不可以不銘銘¶
之莫如子冝嗚呼予雖不能銘然樂道天下之善以¶
傳焉况若吾子野者非獨其善可銘又有平生之舊¶
朋友之恩與其可哀者皆冝見於予文冝其來請於¶
予也初天聖九年予爲西京留守推官是時陳郡謝¶
希深南陽張堯夫與吾子野尚皆無恙於時一府之¶
士皆魁傑賢豪日相徃來飲酒歌呼上下角逐爭相¶
先後以爲&KR0015;樂而堯夫子野退然其間不動聲氣衆¶
皆指爲長者予時尚少心壯志得以爲洛陽東西之¶
衝賢豪所聚者多爲適然耳其後去洛來京師南走¶
<pb:KR4d0069_SBCK_027-9b>¶
夷陵並江漢其行萬三四千里山砠水厓窮居獨遊¶
思從曩人邈不可得然雖洛人至今皆以謂無如嚮¶
時之盛然後知世之賢豪不常聚而交遊之難得為¶
可惜也初在洛時巳哭堯夫而銘之其後六年又哭¶
希深而銘之今又哭吾子野而銘(一有/之字)於是又知非¶
徒相得之難而善人君子欲使幸而乆在於世亦不¶
可得(一有/也)嗚呼可哀也巳子野之世曰贈太子太師¶
諱某曽祖也宣徽北院使樞密副使累贈尚書令諱¶
遜皇祖也尚書比部郎中諱敏中皇考也曽祖妣李¶
氏隴西郡夫人祖妣宋氏昭應郡夫人孝章皇后之¶
<pb:KR4d0069_SBCK_027-10a>¶
妹也妣李氏永安縣太君子野家聮后姻世乆貴仕¶
而被服操履甚於寒儒好學自力善筆札天聖二年¶
舉進士歷漢陽軍司理叅軍開封府咸平主簿河南¶
法曹叅軍王文康公錢思公謝希深與今叅知政事¶
宋公咸薦其能改著作佐郎監鄭州酒稅知閬州閬¶
中縣就拜秘書丞秩滿知亳州鹿邑縣寶元二年二¶
月丁未以疾卒于官享年四十有八子伸郊社掌坐¶
次從次㓜未名女五人一適人矣妻劉氏長安縣君¶
子野為人外雖愉怡中自刻苦遇人渾渾不見圭角¶
而志守端直臨事敢(一作/果)決平居酒半脫冠垂頭童¶
<pb:KR4d0069_SBCK_027-10b>¶
然秃且白矣予固巳悲其早衰而遂止於此豈其中¶
亦有不自得者邪子野諱先其上世博州髙堂人自¶
曽祖巳來家京師而葬開封今為開封人也銘曰¶
嗟夫子野質厚材良孰屯其亨孰短其長豈其中有¶
不自得而外物有以戕開封之原新里之鄕三世于¶
此其歸其藏¶
　　　孫明復先生墓誌銘(并序)¶
先生諱復字明復姓孫氏&KR0051;州平陽人也少舉進士¶
不中退居㤗山之陽學春秋著尊王發微魯多學者¶
其尤賢而有道者石介自介而下皆以弟子事之先¶
<pb:KR4d0069_SBCK_027-11a>¶
生年逾四十家貧不娶李丞相迪將以其弟之女(一/作)¶
(子)妻之先生疑焉介與羣弟子進曰公卿不下士乆¶
矣今丞相不以先生貧賤而欲託以子是髙先生之¶
行義也先生冝因以成丞相之賢名於是乃許孔給¶
事道輔為人剛直嚴重不妄與人聞先生之風就見¶
之介執杖屨侍左右先生坐則立升降拜則扶之及¶
其徃謝也亦然魯人旣素髙此兩人由是始識師弟¶
子之禮莫不歎嗟之而李丞相孔給事亦以此見稱¶
於士大夫其後介為學官語于朝曰先生非隱者也¶
欲仕而未得其方也慶曆二年樞密副使范仲淹資¶
<pb:KR4d0069_SBCK_027-11b>¶
政殿學士冨弼言其道徳經術冝在朝廷召拜校書¶
郎國子監直講甞召見邇英閤&KR0003;詩(一有/且字)將以為侍¶
講而嫉之者言其講&KR0003;多異先儒遂止七年徐州人¶
孔直温以狂謀捕治索其家得詩有先生姓名坐貶¶
監䖍州商稅徙泗州又徙知河南府長水縣簽署應¶
天府判官公事通判陵州翰林學士趙槩等十餘人¶
上言孫某行為世法經為人師不冝棄之逺方乃復¶
為國子監直講居三&KR0010;以嘉祐二年七月二十四日¶
以疾卒于家享年六十有六官至殿中丞先生在太¶
學時為大理評事天子臨幸賜以緋衣銀魚及聞其¶
<pb:KR4d0069_SBCK_027-12a>¶
喪惻然予其家錢十萬而公卿大夫朋友太學之諸¶
生相與弔哭賻治其喪於是以其年十月二十七日¶
葬先生於鄆州須城縣盧(一作/靈)泉郷之北扈原先生¶
治春秋不惑傳註不為曲&KR0003;以亂經其言簡易明於¶
諸侯大夫功罪以考時之盛衰而推見王道之治亂¶
得於經之本義為多方其病時樞密使韓&KR0318;言之天¶
子選書吏給紙筆命其門人祖無擇就其家得其書¶
十有五篇録之藏干秘閣先生一子大年尚㓜銘曰¶
聖旣殁經更戰焚逃藏脫亂僅傳(一作/得)存衆&KR0003;乘之¶
汨其原恠迁百出雜僞眞後生牽卑習前聞有欲患¶
<pb:KR4d0069_SBCK_027-12b>¶
　之寡攻羣徃徃止燎以膏薪有勇夫子闢浮雲刮磨¶
　蔽蝕相吐吞日月卒復光破昏博㦲功利無窮垠有¶
　考其不在斯文¶
　居士集卷第二十七¶
　　熈寧五年秋七月男發等編定¶
　　　紹熈二年三月郡人孫謙益校正¶
　梅公墓銘於許(一作/于許)見其(一作/譏其)時邊將(三字上一/有是字)¶
　孫先生墓銘聖旣殁經更戰焚(一作聖人旣/没經更焚)¶
<pb:KR4d0069_SBCK_027-13a>¶
