# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:11.697881
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0358-030歐阳文忠公文集居士集-卷第三十.
<pb:KR4d0069_SBCK_030-1a>¶
居士集卷第三十　歐陽文忠公集三十¶
　墓誌四首¶
　　　翰林侍讀學士右諌議大夫贈工部侍郎張¶
　　　公墓誌銘(并序)¶
翰林侍讀學士朝散大夫右諫議大夫上柱國清河¶
縣伯張公諱&KR0236;字貺之其先京兆長安人也其祖山¶
甫從唐僖宗入蜀留不返蜀遭王孟再亂絶於中國¶
中國更五代天下爲宋而蜀平張氏留蜀盖亦巳¶
五世矣始得去爲漢陽人又二世而張氏遂以大顯¶
公爲人清方敏黙爲善不倦而喜自晦歛&KR0002;不欲人¶
<pb:KR4d0069_SBCK_030-1b>¶
知其遇人怡怡&KR0002;無所不可及視其發施於事者其¶
義有可畏其守有不可奪其能有不可及旣巳則&KR0002;¶
未嘗有所爲者少喜讀書至其疾革猶不釋手自經¶
史子集百家之&KR0003;無不記覽通逹而絶口不道於人¶
故其(一無/此字)晚始侍讀于中上嘗歎曰自吾得張&KR0236;日¶
益有所聞以飛白爲博學二字賜之曰錫老矣恨得¶
之晚也公&KR0004;舉進士中大中祥符元年甲科試秘書¶
省校書郎知南昌縣遷萍郷令改著作佐郎又知安¶
逺縣徙知新州興學校以教新人新人有進士自公¶
始再遷太常博士監染院詔選能吏治畿縣公以選¶
<pb:KR4d0069_SBCK_030-2a>¶
知東明前爲令者闔門重簾以壅隔廢治公至則闢¶
門去簾告其人曰吾所治者三而巳彊恃力冨恃貲¶
刑恃贖者吾所先也其人以謂公言簡必信法簡必¶
嚴於是豪&KR0020;者屈而善弱者伸縣以大治工部侍郎¶
李及薦公材堪御史上曰李及清慎人未嘗妄有所¶
舉此可信也乃以爲監察御史故相丁謂貶崖州至¶
是議徙内地公䟽言謂姦邪弄國罪當死無可憐且¶
大臣竄逐本與天下棄之今復内還是違天下意由¶
是止徙道州玉清昭應宫災坐火事劾當死者百餘¶
人公䟽言天災可畏不可反以罪人而重天怒願益¶
<pb:KR4d0069_SBCK_030-2b>¶
脩德以塞譴人乃&KR0023;免公於御史自監察歴殿中侍¶
御史侍御史知雜事於尚書爲貟外郎郎中累官至¶
諌議大夫於外爲荆湖北路京東河北轉運使江淮¶
(一有/南字)兩浙荆湖發運制置使利夔路安撫使知河中¶
府滑州於三司爲鹽鐵判官判句院歴鹽鐵度支戸¶
部副使又嘗權知諫院判三班審官院太常寺國子¶
監於侍從爲天章閣待制龍圗閣直學士翰林侍讀¶
學士雖其(一作/其雖)自晦其所居人皆以爲冝其在京東¶
籍淄青齊濮濟鄆六州之人冒耕河壖地收租緍絹¶
&KR0010;二十八萬而六州之民爭訟遂息其後言利者請¶
<pb:KR4d0069_SBCK_030-3a>¶
稅天下橋渡以佐軍公建言津梁利人而反稅之以¶
爲害卒爭罷之平居退讓未嘗肯爲人先妖賊王則¶
反貝州兵圍乆不克而自河以北軍餉調發益急轉¶
運使受命者以疾留不行公自滑州權河北轉運使¶
命至即日馳城下軍須皆如其期其於取舎緩急常¶
如此公居家有常法雖貴顯衣服飲食如少賤時事¶
母至孝與族兄甚相友愛人以爲同産(一有平生所/爲文章有集)¶
(十/卷)公以皇祐元年七月十日遇疾卒于京師享年六¶
十有八上聞震悼以白金三百兩賜其家特贈工部¶
侍郎曽祖諱惟序不仕祖諱文翼復州録事參軍贈¶
<pb:KR4d0069_SBCK_030-3b>¶
太子中舎父諱&KR0027;從贈右諫議大夫母南陽郡太君¶
鄧氏自皇祖中舎君家于漢陽遂葬之至公始葬汝¶
州之襄城某郷某原(一作彰孝/郷保豐原)實五年閏七月十七¶
日也公&KR0004;娶程氏再娶孫氏封樂安郡君先公五十¶
日而卒公子五人曰子駿子充子雲(一作子/瑾下同)子諒子¶
眞子眞子充皆早卒於公之葬(一作/終)也子駿子雲皆¶
爲大理評事子諒大理寺丞有孫十人女三人長適¶
虞部貟外郎杜樞次早卒㓜適大理寺丞王縡銘曰¶
自足乎其中不求乎其外斯惟公之善晦仁能勇於¶
必爲善有應而無逺故公晦其終顯難於自進以晚¶
<pb:KR4d0069_SBCK_030-4a>¶
見嗟而壽胡不俾其遐嗚呼其奈何¶
　　　兵部貟外郎天章閣待制杜公墓誌銘¶
慶暦三年盗起京西掠商鄧均房叛兵燒光化軍逐¶
守吏吏不能捕天子患之問宰相誰可任者宰相言¶
度支判官尚書虞部貟外郎杜某名家子(一有/好字)學通¶
知古今冝可用乃以君爲京西轉運按察使居數月¶
賊平叛兵誅死明年廣西歐希範誘白崖山蠻&KR0170;趕¶
襲破環州䧟鎮寧帶溪普義有衆數千以攻桂管宰¶
相又言前時杜某守横州言蠻事可聽冝知蠻利害¶
天子驛召君見便殿所對合意即除君刑部貟外郎¶
<pb:KR4d0069_SBCK_030-4b>¶
直集賢院廣南西路轉運按察安撫等使君至冝州¶
得州人呉香及獄囚歐世宏脫其械使入賊峒&KR0003;其¶
酋豪君乗其怠急擊之破其五峒斬首數百級復取¶
環州因盡焚其山林積聚希範窮迫走荔波洞&KR0170;趕¶
率僞將相數十人以其衆降君與將佐謀曰夫蠻習¶
險恃阻如捕猩猱而吾兵以苦暑難乆是進退遲速¶
皆不可爲故常務&KR0162;厚利以招之蓋威不足以制則¶
恩不能以懷此其所以數叛也今吾兵雖幸勝然蠻¶
特敗而來耳豈眞降者邪啖之以利後必復動乃&KR0099;¶
然歎曰蠻知利而不知威乆矣吾將先威而後信庻¶
<pb:KR4d0069_SBCK_030-5a>¶
幾信可立也(一無/比字)乃擊牛爲酒大㑹環州戮其(一作/之)¶
坐中者六百餘人而釋其尫病脅從與其非因敗而¶
降者百餘人後三日兵破荔波擒希範至并戮而醢¶
之以醢賜諸溪峒於是叛蠻無噍&KR0011;而君威震南海¶
言事者論君殺降爲國失信於蠻貃天子置之不問¶
詔書諭君賜以金帛君即上書引咎六年徙爲兩浙¶
轉運使築錢塘堤自官浦至沙陘以除海患明年又¶
徙河北轉運使召見奏事移刻天子益知其材賜金¶
紫服以遣之是&KR0010;夏拜天章閣待制充環慶路兵馬¶
都部署經略安撫使知慶州君言殺降臣也冝得罪¶
<pb:KR4d0069_SBCK_030-5b>¶
將吏惟臣所使其勞未録不敢先受命天子爲君悉¶
録將吏賞之乃受命自元昊稱臣聽誓而數犯約抄¶
(一作/撓)邉邉吏避生事縱不敢爭君始至其酋孟香率¶
千餘人内附事聞詔君如約君言如約當還而孟香¶
得罪夏人&KR0020;無還理遣之必反爲邉患議未决夏人¶
以兵入界求孟香孟香散走自匿夏兵驅殺邉戸掠¶
奪羊(一作/牛)馬而求孟香益急朝議責君亟索而還之¶
君言夏人違誓舉兵孟香不可與因移檄夏人不償¶
所掠則孟香不可得夏人不肯償所掠君亦不與孟¶
香夏人後亦不復敢動君治邉二&KR0010;有威愛皇祐一¶
<pb:KR4d0069_SBCK_030-6a>¶
年五月甲子疾卒于官享年四十有六天子震悼賻¶
䘏其家以其子炤爲(一有/守字)秘書省校書郎君以䕃&KR0024;¶
將作監主簿累官至尚書兵部貟外郎階朝奉郎勲¶
護軍嘗以太子中舎知建陽縣除民無名租&KR0010;以萬¶
計閩俗貪嗇有老而生子者父兄多不舉曰是將分¶
吾貲君上書請立伍保俾民相察寘之法由是生子¶
得免閩人乆之以君爲徳多以君姓字名其子曰生¶
汝者杜君也君諱祀字偉長世爲金陵人其曽伯祖¶
昌業仕江南李氏爲江州節度使江南國㓕杜氏北¶
遷今爲開封府開封人也曽祖諱某贈給事中祖諱¶
<pb:KR4d0069_SBCK_030-6b>¶
鎬官至龍圗閣學士尚書禮部侍郎父諱某贈尚書¶
工部侍郎君&KR0004;娶蔣氏封某縣君後娶徐氏封東海¶
縣君女六人其二適人四尚㓜子男一人炤也杜氏¶
自君皇祖侍郎以博學爲世儒宗故其子孫皆守儒¶
學而多聞人君尤博覽強記其爲文章多論當世利¶
害甚辯有文集十卷奏議集十二卷其居官以精敏¶
明幹所至有聲君學問之餘兼喜隂陽數術之&KR0003;常¶
自推其數曰吾年四十六死矣其親戚朋友莫不聞¶
其&KR0003;至其&KR0010;果然嗚呼可謂異矣所謂命者果有數¶
邪其果可以自知邪皇祐六年某月日其兄駕部貟¶
<pb:KR4d0069_SBCK_030-7a>¶
外郎植與其&KR0012;葬君于某縣某郷某原銘曰¶
其敏以逹其果以决其守不奪其摧不折其終一節¶
兹謂不没¶
　　　尚書比部貟外郎陳君墓誌銘¶
故尚書比部貟外郎陳君卜以至和二年正月某日¶
葬于京兆府萬年縣洪固鄕神禾原其素所知秘書¶
丞李詡與其&KR0012;安期謀將乞銘於廬陵歐陽脩安期¶
曰吾不敢詡曰我能得之乃相與具書幣遣君之客¶
賈繹自長安走京師以請蓋君以至和元年五月某¶
日卒于長安享年四十有六其仕未逹而所爲未有¶
<pb:KR4d0069_SBCK_030-7b>¶
大見于時也然詡節義可信之士以詡能報君而君¶
能知詡則君之爲人可知也巳君諱漢卿字師黯世¶
居閬中其先博州人因事僞蜀爲縣令遂留家焉其¶
曽叔祖省華官至諫議大夫生堯叟堯佐堯咨先後¶
爲將相而君自曽祖而下三世不顯曽祖諱省恭不¶
仕祖諱堯封舉進士爲&KR0593;縣主簿王均亂蜀詣闕上¶
書獻破賊䇿不報遂退老于嵩山父諱淵亦舉進士¶
官至大理寺丞與其兄漸所謂金&KR0027;子者皆以文學¶
知名君生一&KR0010;而&KR0012;年十三與其母入蜀過鳯翔謁¶
其府尹而吏少君不爲之通君直入伏庭下曰陳某¶
<pb:KR4d0069_SBCK_030-8a>¶
請見因責尹慢士戒吏不謹尹慙笞吏以謝君君用¶
叔祖堯咨䕃&KR0024;將作監主簿累遷大理寺丞監沙&KR0080;¶
監權知渭南縣民有兄弟爭田者吏常直其兄而弟¶
訟不巳君爲徃視其田辨其劵書而以田與弟其兄¶
謝曰我悔欲歸弟以田者數矣直懼笞而不敢耳弟¶
曰我田故多然耻以不直訟兄今我直矣願以田與¶
兄兄弟相持慟&KR0152;拜而去由是縣民有事多相持詣¶
君得一言以决曲直又知登封縣縣有惡盗十人巳¶
謀未發而尉方以事出君募少年選手力夜徃捕&KR0023;¶
之明日召尉歸以賊與之曰得是可以論賞賞未及¶
<pb:KR4d0069_SBCK_030-8b>¶
下而尉卒尉河南儒者魏景山也老而且貧君爲主¶
其喪事買田宅于汝州以活其妻子通判嘉州治田¶
訟三十年不决者一日决之秩滿嘉人詣轉運使乞¶
留不得時文丞相守成都薦其材而薦者十有五人¶
通判河中府府有妖獄二百餘人君方以公事之他¶
州提&KR0039;刑獄司疑獄有&KR0072;召君還視之獨留其一人¶
餘皆釋之累遷尚書虞部貟外郎天子享明堂推恩¶
遂遷比部通判寧州决疑獄活一家五人君好學重¶
氣節嘗有&KR0018;其錢數千萬&KR0186;毀其劵棄之與人交乆¶
而益篤喜爲歌詩至於射藝書法醫藥皆精妙&KR0057;好¶
<pb:KR4d0069_SBCK_030-9a>¶
古書竒&KR0030;毎傾貲購之嘗自爲録蔵于家其材能好¶
尚皆可嘉也母曰仁壽縣太君王氏&KR0004;娶王氏生一¶
子安期也後娶又曰王氏銘曰¶
在蜀僞時處昏不迷惟陳最㣲蜀亡而東髙明顯融¶
莫如陳宗惟陳有聲自其髙曽君世不興惟興與伏¶
有俟而畜其周必復實始自君昌其子孫考銘有文¶
　　鎭安軍節度使同中書門下平章事贈中書¶
　　　令謚文簡程公墓誌銘¶
嘉祐元年閏三月巳丑鎮安軍節度使檢校太師同¶
中書門下平章事使持節陳州諸軍事陳州刺史程¶
<pb:KR4d0069_SBCK_030-9b>¶
公薨于位以聞詔輟視朝二日贈公中書令於是其¶
&KR0012;嗣隆以狀上考功移于太常而博士起曰法冝謚¶
乃謚曰文簡明年十月十八日葬公于河南伊闕之¶
某鄕某原(一作神陰/郷張留里)其&KR0012;又以請于太史而史臣脩¶
曰禮冝銘乃考次公之世族官封爵號卒葬時日與¶
其始終之大節合而誌於其墓且銘之曰惟程氏逺¶
有世序自重&KR0058;以來其後居中山者出於魏安鄕侯¶
昱之後公諱琳字天球中山博野人也曽祖贈太師¶
諱新曽祖妣呉國夫人齊氏祖贈太師中書令諱賛¶
明祖妣秦國夫人呉氏考&KR0061;州冝春令贈太師中書¶
<pb:KR4d0069_SBCK_030-10a>¶
令(一有/兼字)尚書令冀國公諱元白妣晉國夫人楚氏公¶
以大中祥符四年舉服勤辭學髙第爲㤗寜軍節度¶
掌書記(一作/推官)改著作佐郎知壽陽縣祕書丞監左蔵¶
庫天僖中詔舉辭學履行召試直集賢院今天子即¶
位遷太常博士三司戸部判官是時契丹所遣使者¶
數出不遜語生事而主者應對多失辭上患之巳而¶
契丹來賀即位乃選公爲接伴使而契丹使者言太¶
后當遣使通書公遽以禮折之乃巳史官修眞宗¶
實録而起居注闕命公修大中祥符八年以後起居¶
注遂修起居注遷祠部貟外郎提舉在京諸司庫務¶
<pb:KR4d0069_SBCK_030-10b>¶
以本官知制誥同判吏部流内銓天聖五年館伴契¶
丹賀乾元節使使者言中國使至契丹坐殿上位次¶
髙而契丹使來坐次下當陛語甚切不巳而上與大¶
臣皆以爲小故不足爭將許之公以謂許其小必啓¶
其大力爭以爲不可遂止河决滑州&KR0004;議者言可塞¶
役旣作而後議者以爲不可乃命公徃視之公言可¶
塞遂塞之&KR0010;中遷右諫議大夫權御史中丞明年拜¶
樞宻直學士知益州蜀人輕而喜亂公常先制於無¶
事至其臨時如不用意而略其細治其大且甚者不¶
過一二而蜀人安之自寮吏皆不能窺其所爲正月¶
<pb:KR4d0069_SBCK_030-11a>¶
俗放燈吏民夜㑹聚遨嬉盛天下公先戒吏爲火備¶
有失火者使隨救之勿白以動衆旣而大宴五門城¶
中火吏救止卒宴民皆不知蓋其他設施多&KR0011;此軍¶
士見監軍告其軍有變監軍入白公笑遣之惶恐不¶
敢去公曰軍中動静吾自知之苟有謀者不待告也¶
可使告者來監軍去而告者卒不敢來公亦不問遂¶
止蜀州妖人有自號李冰神子者署官屬吏卒聚徒¶
百餘人公命捕寘之法而讒之朝者言公妄殺人蜀¶
人恐且亂矣上遣中貴人馳視之使者入其境居人¶
行旅爭道公善使者問殺妖人事其父老皆曰殺一¶
<pb:KR4d0069_SBCK_030-11b>¶
人可使蜀數十年無事使者問其故對曰前亂蜀者¶
非有智謀豪傑之才乃里閭無頼小人爾惟不制其¶
始遂至於亂也使者視蜀旣無事又得父老語還白¶
於是上益以公爲能遷給事中知開封府禁中大火¶
延兩宫宦者治獄得縫人火斗巳誣伏而下府命公¶
具獄公立辨其非禁中不得入乃命工圗火所經而¶
後宫人多所居隘其烓竈近版壁&KR0010;乆燥而焚曰此¶
豈一日火哉乃建言此殆天災也不冝以罪人上爲¶
緩其獄故卒得無死者公在府决事神速一&KR0010;中獄¶
常空者四五遷工部侍郎龍圗閣直學士守御史中¶
<pb:KR4d0069_SBCK_030-12a>¶
丞是&KR0010;以翰林侍讀學士復知開封府明年爲三司¶
使治財賦知本末出入有節雖一金不可(一作/敢)妄取¶
累遷吏部侍郎景祐四年以本官叅知政事司天言¶
日食明年正旦請移閏月以避之公以謂天有所譴¶
非移閏可免惟脩德政而巳乃止范仲淹以言事忤¶
大臣貶饒州巳而上悔悟欲復用之稍徙知潤州而¶
惡仲淹者復誣以事語入上怒亟命置之嶺南自仲¶
淹貶而朋黨之論起朝士牽連(一有/一字)出語及仲淹皆¶
指為黨人公獨爲上開&KR0003;明其誣枉上意解而後巳¶
公爲人剛決明敏多識故事議論慨然及知政事益¶
<pb:KR4d0069_SBCK_030-12b>¶
&KR0108;勵無所回避宰相有所欲&KR0059;&KR0186;以語折之至今人¶
徃徃能道其語而小人僥倖多不得志遂共以事中¶
之坐貶光禄卿知潁州巳而上思之徙知青州又徙¶
大名府居一&KR0010;間遷户部吏部二侍郎尚書左丞資¶
政殿學士北京建與宦者皇甫繼明爭治行宫事章¶
交上上遣一御史視其曲直御史直公遂罷繼明是¶
時繼明方信用其&KR0020;傾動中外自朝廷大臣莫不屈¶
意下之而公&KR0013;中傷方起未復而獨與之爭雖小故¶
不少假也故議者不以公所直爲難而以能不爲繼¶
明屈爲難也遷工部尚書資政殿大學士河北安撫¶
<pb:KR4d0069_SBCK_030-13a>¶
使慶暦六年拜武昌軍節度使陜西安撫使知永興¶
軍府事明年加宣徽北院使判延州夏人以兵三萬¶
臨界上前三日公諜知其來戒諸堡寨按兵閉壁虜¶
至以爲有備引去訖公去不復窺邉趙元昊死子諒¶
祚立方㓜三大將共治其國言事者謂可除其諸將¶
皆以爲節度使使各有其所部以分弱其&KR0020;可遂無¶
西患事下公公以謂幸人之喪非所以示大信撫夷¶
狄而諒祚雖㓜君臣和三將無異志雖欲有爲必無¶
功而反生事不如因而撫之上以爲然皇祐元年加¶
同中書門下平章事復判大名府兼北京留守自元¶
<pb:KR4d0069_SBCK_030-13b>¶
昊反河西契丹亦犯約求地二邉兵興連&KR0010;不觧而¶
公方入與謀議更守西北二方尢知夷狄虚實情僞¶
山川要害所以行師制勝營陣出入之法於河北&KR0057;¶
詳其奏議頗多雖不能盡用其指畫䂓爲之際有可¶
喜也再居大名前後十年威恵信於其人人爲立生¶
祠公自罷政事益不妄與人合亦卒不復用旣徙鎮¶
安居三&KR0010;上書曰臣雖老尚能爲國守邉未報而得¶
疾享年六十有九公累階開府儀同三司勲上柱國¶
開國廣平郡爵公食户七千四百而實封二千一百¶
賜號推誠保德守正翊戴功臣娶陳氏封衛國夫人¶
<pb:KR4d0069_SBCK_030-14a>¶
子男四人曰嗣隆太常&KR0054;士嗣弼殿中丞嗣恭太常¶
博士嗣先大理寺丞女五人長適職方貟外郎榮諲¶
次適秘書丞韓縝次適都官貟外郎晁仲約(一作/綽)次¶
適大理寺丞呉得次適將作監主簿王偁孫三人長¶
曰伯孫次曰公孫皆太常寺太祝次曰昌孫守秘(一/作)¶
(挍)書郎有文集奏議六十卷公平生寡言笑愼於知¶
人旣巳知之乆而益篤喜飲酒引滿然人罕得其驩¶
而與余尤相好也銘曰¶
君子之守志於不奪不學而剛有摧必折毅毅䄇公¶
其剛不屈公在政事有諤其言直雖不容志豈不完¶
<pb:KR4d0069_SBCK_030-14b>¶
謂公不顯公位將相豈無謀謨胡不以訪老于輔藩¶
(一作/藩輔)白首猶壯公雖在外&KR0022;國之光奄其不存士夫¶
&KR0154;望吉卜之從兆此新岡惟其休聲逾(一作/愈)逺彌長¶
居士集卷第三十¶
　熈寧五年秋七月男發等編定¶
　　紹熈二年三月郡人孫謙益校正¶
<pb:KR4d0069_SBCK_030-15a>¶
　杜待制墓誌知建安縣建本&KR0123;本同而蜀本衢本¶
　作建昌羅氏本作建陽朝佐按仁宗實録杜&KR0142;傳¶
　作建陽今從之¶
張公墓銘讀于(一作/於)新人有進士(人一/作之)乃以爲(一作/乃以)¶
(公/爲)工部(二字上一/有尚書字)¶
杜公墓銘四十六(一作四/十有六)¶
程文簡公墓銘八年以後起居江(此下一有二/十卷三字)告其¶
軍(一作告/某軍)¶
<pb:KR4d0069_SBCK_030-15b>¶
