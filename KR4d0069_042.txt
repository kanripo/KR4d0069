# -*- mode: mandoku-view; -*-
#+TITLE: 歐陽文忠公集
#+DATE: 2015-09-11 09:14:12.219545
#+PROPERTY: ID KR4d0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0358-042歐阳文忠公文集居士集-卷第四十二.
<pb:KR4d0069_SBCK_042-1a>¶
居士集卷第四十二　歐陽文忠公集四十二¶
　　序九首¶
　　　韻緫序¶
倕工於爲弓而不能射羿與逄蒙天下之善射者也¶
奚仲工於爲車而不能御王良造父天下之善御者¶
也此荀卿子所謂藝之至者不兩能信哉儒者學乎¶
聖人聖人之道直以簡然至其曲而暢之以通天下¶
之理以究隂陽天地人&KR0017;事物之變化君臣父子吉¶
凶生死凡人(一作/禍福)之大倫則六經不能盡其&KR0003;而七¶
十子與孟軻荀楊之徒各極其辯而莫能殫焉夫以¶
<pb:KR4d0069_SBCK_042-1b>¶
孔子之好學而其所道者自堯舜而後則詳之其前¶
蓋略而弗道其亦有所不暇者歟儒之學者信哉逺¶
且大而用功多則其有所不暇者冝也文字之爲學¶
儒者之所用也其爲精也有聲形曲直毫𨤲之别音¶
響清濁相生之𩔖五方言語風俗之殊故儒者莫暇¶
精之其有精者則徃徃不能乎其他是以學者莫肯¶
捨其所事而盡心乎此所謂不兩能者也必待乎用¶
心專者而或能之然後儒者有以取焉洛僧鑒聿爲¶
韻緫五篇推子母輕重之法以定四聲考求前儒之¶
失辯正五方之訛顧其用心之精可謂入於忽微&KR0002;¶
<pb:KR4d0069_SBCK_042-2a>¶
櫛(一有/者字)之於髪績(一有/者字)之於絲雖細且多而條理不¶
亂儒之學者莫能難也鑒聿通於易能知大演之數¶
又學乎隂陽地理黃帝&KR0302;伯之書其&KR0057;盡心者韻緫¶
也世(一作/聿)本儒家子少爲浮圖入武當山徃來江漢¶
之旁十餘年不妄與人交有不可其意雖王公大人¶
亦莫肯顧聞士有一藝雖千里必求之介然有古獨¶
行之節所謂用心專者也冝其學必至焉耳浮圖之¶
書行乎世者數百萬言其文字雜以夷夏讀者罕得¶
其眞徃徃就(一有/聿字)而正焉鑒(一無/此字)聿之書(作/韻)非獨¶
有取於吾儒亦欲傳於其徒也¶
<pb:KR4d0069_SBCK_042-2b>¶
　　　送楊寘(一作送楊/二赴劒浦)序¶
予甞有幽憂之疾退而閒居不能治也旣而學琴於¶
友人孫道滋受宫聲數引乆而樂之不知疾之在其¶
體也(一本有夫疾生乎憂者也藥之毒者能攻其疾/之聚不&KR0002;聲之至者能和其心之所不平心而)¶
(平不和者和則疾之/忘也冝哉四十五字)夫琴之爲技小矣及其至也大¶
者爲宫細者爲羽操絃驟作忽然變之急者悽然以¶
促緩者舒然以和如崩崖裂石髙山出泉而風雨夜¶
至也如怨夫寡婦之歎息雌雄雍雍之相鳴也其憂¶
深思逺則舜與文王孔子之遺音也悲愁感憤則伯¶
竒孤子屈原忠臣之所歎也喜怒哀樂動人心深而¶
<pb:KR4d0069_SBCK_042-3a>¶
純古淡泊與夫堯舜三代之言語孔子之文章易之¶
憂患(一作思/一作深)詩之怨刺無以異其能聽之以耳應之¶
以手取其和者道其堙鬱寫其憂思則感人之際亦¶
有至者焉(一有是不可以/不學也七字)予友楊君好學有文累以¶
進士舉不得志反從&KR0315;調爲尉於劒浦區區在東南¶
數千里外是其心固有不平者且少又多疾而南方¶
少醫藥風俗飲食異冝以多疾之體有不平之心居¶
異冝之俗其能鬱鬱以乆乎然欲平其心以養其疾¶
於琴亦將有得焉故予作琴&KR0003;以贈其行且邀道滋¶
酌酒進琴以爲别(一無比二字而有&KR0003;以贈其行挈/道滋之琴而行曰是眞可樂也行)¶
<pb:KR4d0069_SBCK_042-3b>¶
(將學之二/十二字)¶
　　　送曾鞏秀才序¶
廣文曾生來自南豐(一作自/南豐來)入太學與其諸生羣進¶
於有司有司斂羣材操尺度槩以一法考其不中者¶
而弃之雖有魁壘抜出之材其一絫&KR0112;不中尺度則¶
棄不敢取幸而得良有司不過反同衆人歎嗟(一作/咨嗟)¶
(而)愛惜&KR0002;取捨非已事者諉曰有司有法奈不中何¶
(一作奈何/其不中也)有司固不自任其責而天下之人(一作/士)亦¶
不以責有司皆曰其不中法也(一作其如/不中法何)不幸有司¶
尺度一失手(一作/守)則徃徃失多而得少(一作失多/於所得)嗚¶
<pb:KR4d0069_SBCK_042-4a>¶
呼(二字一/作噫)有司所操果良法邪何其乆而不思革也¶
況&KR0002;曾生之業其大者固巳魁壘其於(一無/此字)小者亦¶
可以中(一作/就)尺度而有司(一有/遽字)弃之可怪也然曾生¶
不非同進不罪有司告予以歸思廣其學而(一有/益字)堅¶
其守予初駭(一作/驚)其文(一有/旣字)又壯其志夫農不咎歳¶
而菑播是勤其水旱則已使一有穫則豈不多邪曾¶
生橐其文數十萬言來京師京師之人無求曾生者¶
然曾生亦不以干也(一作而生亦/不一徃干之)予豈敢(一作&KR0002;予/者豈能)¶
求生而生辱以顧予是京師之人旣不(四字一作士/大夫旣莫能)¶
求之而有司又失之而獨余得也於其行也遂見於¶
<pb:KR4d0069_SBCK_042-4b>¶
文使知(一有/曽字)生者可以弔有司(一有之/失二字)而賀余之獨¶
得也¶
　　　送田畫秀才寧親萬州序¶
五代之初天下分爲十三四及建隆之際或滅或微¶
其在者猶七國而蜀與江南地最大以周世宗之雄¶
三至淮上不能舉李氏而蜀亦恃險爲阻秦隴山南¶
皆&KR0013;侵奪而荆人縮手歸峽不敢西窺以爭故地(一/本)¶
(注云徃時忠萬夔施皆屬/荆南五代之際爲蜀所侵)及太祖受天命用兵不過¶
(一作/及)萬人舉兩國如一郡縣吏何其偉歟(一作/哉)當此¶
時文初之祖從諸將西平成都及南攻(一作/破)金陵功¶
<pb:KR4d0069_SBCK_042-5a>¶
最多於時(一作最有/功於時)語名將者稱田氏田氏功書史¶
官禄世于家至今而不絶及天下已定(一作天下/旣平乆矣)將¶
率無所用其武士君子爭以文儒進故文初將家子¶
反衣白衣從郷進士舉於有司彼此一時亦各遭其¶
埶而然也文初辭業通敏爲人敦潔可喜歳之仲春¶
自荆南西(一作自荆/南而西將)拜其親於萬州維(一作/繫)舟夷陵¶
予與之登髙以逺望(一作望/山川)遂遊東山窺緑蘿溪坐¶
磐石文&KR0004;愛之(一有/留字)數日乃去(一作/行)夷陵者其地志¶
云北有夷山以爲(一有/之字)名或曰巴峽之險至此地始¶
平夷蓋今文&KR0004;所見尚未爲山川之勝者由此而上¶
<pb:KR4d0069_SBCK_042-5b>¶
泝江湍入三峽險怪竒絶乃(一作/直)可愛也當王師伐¶
蜀時兵出兩道一自鳯州以入一自歸州以取忠萬¶
以西今之所經皆王師嚮所用武處(一作今文&KR0004;所/歷皆嚮時王師)¶
(用武/處)覽其山川可以&KR0099;然而賦矣¶
　　　謝氏詩序¶
天聖七年予始遊京師得吾友謝景山景山少以進¶
七中甲科以善歌詩知名(一作以好古能/文知名於時)其後予於¶
他所又得今舎人宋公所爲景山母夫人之墓銘言¶
夫人好學通經自教其子乃知景山出於甌閩數千¶
里之外&KR0018;其藝於大衆之(一無/此字)中一賈而售遂以名¶
<pb:KR4d0069_SBCK_042-6a>¶
知(一作/知名)於人者繄其母之賢也今年予自夷陵至(一/作)¶
(之)許昌景山岀其女弟希孟所爲詩百餘篇然後又¶
知景山之母不獨成其子之名而又以其餘遺其女¶
也景山甞學杜甫杜牧之文以雄健髙逸自喜希孟¶
之言&KR0057;隱約深厚(一作/切)守禮而不自放有古幽間淑¶
女之風非特婦人之能言者也然景山甞從今世賢¶
豪者遊故得聞於當時而希孟不幸爲女子莫自章¶
顯於世昔衛莊姜許穆夫人録於仲尼而列之國風¶
(一有/使字)今有傑然巨人能輕重時人而取信後世者一¶
爲希孟重之其不泯没矣予固力不足者復何爲哉¶
<pb:KR4d0069_SBCK_042-6b>¶
復何爲哉希孟嫁進士陳安國卒時年二(一作/三)十四¶
景祐四年八月一日守峽州夷陵縣令歐陽脩序¶
　　　送張唐民歸青州序¶
予讀周禮至於教民興學選賢命士之法未甞不輟¶
而歎息以謂三代之際士豈皆素賢哉當其王道備¶
而習俗成仁義禮樂逹於學孝慈友悌逹於家居有¶
教養之漸進有爵福之勸苟一不勉則又有屏黜不¶
齒(一無/二字)戮辱之羞然則士生其間其勢不得不至於¶
爲善也豈必生知之賢及後世道缺學廢苟僞之俗¶
成而忘其教養之具(一作/漸)至於爵禄黜辱之法又失¶
<pb:KR4d0069_SBCK_042-7a>¶
其方而不足以勸懼然則土生其間能自爲善(二字/一作)¶
(立)卓然而不惑者非其生知之性天所賦予其孰能¶
至哉則凡所謂賢者其可貴於三代之士逺矣故善¶
人尤少幸而有則徃徃飢寒困踣之不暇其幸者或¶
艱而後通夫賢者豈必困且艱歟蓋髙世則難合違¶
俗則多窮(一有/困字)亦其勢然也嗚呼人事修則天下之¶
人皆可使爲善士(一無/此字)廢則雖天所賦予其賢亦困¶
於時夫天非不好善其不勝於人力者其勢之然歟¶
此所謂天人之理在於周易(一有/爲字)否泰消長之卦能¶
通其&KR0003;則自古賢聖窮逹而禍福皆可知而不足怪¶
<pb:KR4d0069_SBCK_042-7b>¶
秀才張生居青州其母賢而知書三子喪其二獨生¶
最賢行義聞於郷而好學力爲古文是謂卓然而不¶
惑者也今年舉進士黜於有司母老而貧無以養可¶
謂困且艱矣嗟乎予力旣不能(一有/以字)周於生而生尤¶
好(一有/學字)易常以講於予&KR0002;歸而卒其業則天命之理¶
人事之勢窮逹禍福可以不動于其心雖然&KR0002;生者¶
豈必(一作/終)窮也哉安知其不艱而後通也哉慶曆二¶
年三月十九日序¶
　　　送王陶序(一作剛&KR0003;送王/先輩之岳陽)¶
六經皆載聖人之道而易著(著一作/尤明)聖人之用吉凶¶
<pb:KR4d0069_SBCK_042-8a>¶
得失動靜進退易之事也其所以爲之用者剛與柔¶
也乾健坤順剛柔之大用也至於八卦之變六爻之¶
錯剛與柔迭居其位而吉亨利无咎凶厲悔吝之象¶
生焉蓋剛爲陽爲德爲君子柔爲隂爲險爲小人自¶
乾之初九爲姤而上至於剥其卦五皆隂剥陽之卦¶
也小人之道長君子靜以退之時也自坤之初六爲¶
復而上至於夬其卦五皆剛決柔之卦也小人之道¶
消君子動以進而用事之時也夫剛之爲德君子之¶
常用也庇民利物功莫大焉其爲卦(一有/也字)過泰之三¶
而四爲大壯(一本/晝卦)五爲夬(一本/畫卦)壯者壯也夬者決也¶
<pb:KR4d0069_SBCK_042-8b>¶
四陽雖盛而猶有二隂然陽衆而隂寡則可用壯以¶
(一作以/壯而)攻之故其卦爲壯五陽而一隂隂不足爲直¶
可決之而巳故其卦爲夬然則君子之用其剛也審¶
其力視其時知隂險小人之必可去然後以壯而決¶
之夫勇者可犯也彊者可詘也聖人於壯決之用必¶
有戒焉故大壯之&KR0143;辭曰大壯利正其象辭曰君子¶
非禮弗履夬之&KR0143;辭曰健而&KR0003;決而和其象辭曰居¶
德則忌以明夫剛之不可獨任也故復始而亨臨浸¶
而長泰交而大壯以衆攻其寡夬乗其衰而決之夫¶
君子之用其剛也有漸而不失其時(一作/冝)又不獨任¶
<pb:KR4d0069_SBCK_042-9a>¶
必以正以禮以&KR0003;以和而濟之則功可成此君子動¶
以進而用事之方也太原王陶字樂道好剛之士也¶
常嫉世隂險(三字一作/夫君子少)而小人多居京師不妄與人¶
遊力學好古以(一無/此字)自(一作/篤)信自守今其初仕於易¶
得君子動以進之象故予爲剛&KR0003;以贈之大壯之初¶
九曰壯于趾征凶夬之初九亦曰壯于趾徃不勝爲¶
咎以此見(三字一/作此皆)聖人之戒用剛也不獨於其(一作/著于)¶
&KR0143;象而又常深戒於其初嗚呼世之君子少而小人¶
多君之力學好剛以蓄其志未始施之於事也今其¶
徃尤冝愼乎其&KR0004;(一有/脩述)¶
<pb:KR4d0069_SBCK_042-9b>¶
　　　孫子後序(一作書/孫子後)¶
世所傳孫武&KR0114;三篇多用曹公杜牧陳皥注號三家¶
孫子余頃與撰四庫書目所見孫子注者尤多(一有/至二)¶
(十餘家/五字)武之書本於兵兵之術非一而以不窮爲竒¶
冝其&KR0003;者之多也凡人之用智有短長其施設各異¶
故或膠其&KR0003;於偏見然無出所謂三家者三家之注¶
皥最後其&KR0003;時時攻牧之短牧亦&KR0099;然最喜論兵欲¶
試而不得者其學能道春秋戰國時事甚博而詳然¶
前世言善用兵稱曹公曹公甞與董吕諸𡊮角其力¶
而勝之遂與呉蜀分漢而王傳言魏之諸將出兵千¶
<pb:KR4d0069_SBCK_042-10a>¶
里(一有/公字)每坐計勝敗授其成筭諸將用之十不失一¶
一有違者兵輒敗北故魏世用兵悉以新書從事其¶
精於兵也如此牧謂曹公於注孫子尤略蓋惜其所¶
得自爲一書是曹公悉得武之術也然武甞以其書¶
干呉王闔閭闔閭用之西破楚北服齊𣈆而霸諸侯¶
夫使武自用其書止於彊伯及曹公用之然亦終不¶
能滅呉蜀豈武之術盡於此乎抑用之不極其能也¶
後之學者徒見其書又各牽於已見是以注者雖多¶
而少當也獨吾友聖俞不然甞評武之書曰此戰國¶
相傾之&KR0003;也三代王者之師司馬九伐之法武不及¶
<pb:KR4d0069_SBCK_042-10b>¶
也然亦愛其文略而意深其行師用兵料敵制勝亦¶
皆有法其言甚有次序而注者汩之或失其意乃自¶
爲注凡膠於偏見者皆抉(一作/排)去傅以巳意而發之¶
然後武之&KR0003;不汩而明吾知此書當與三家並傳而¶
後世取其&KR0003;者徃徃於吾聖俞多焉聖俞爲人謹質¶
温恭(一有仁厚/而明四字)衣冠進趨眇然儒者也後世之視其¶
書者與太史公疑張子房爲壯夫何異¶
　　　梅聖俞詩集序¶
予聞世謂詩人少逹而多窮夫豈然哉蓋世所傳詩¶
者多出於古窮人之辭也凡士之藴其所有而不得¶
<pb:KR4d0069_SBCK_042-11a>¶
施於世者多喜自放於山巔水涯(一有/之字)外見蟲魚草¶
木風雲鳥獸之狀𩔖徃徃探其竒怪内有憂思感憤¶
之鬱積其興於怨刺以道羇臣寡婦之所歎而寫人¶
情之難言蓋愈窮則愈工然則非詩之能窮人殆窮者¶
而後工也予友梅聖俞少以䕃&KR0024;爲吏累舉進士輒抑¶
於有司困於州縣几十餘年年今五十猶從辟書爲¶
人之佐鬱其所畜不得奮見於事業其家宛陵㓜習¶
於詩自爲童子出語巳驚其長老旣長學乎六經仁¶
義之&KR0003;其爲文章簡古純粹不求苟&KR0003;於世世之人¶
徒知其詩而巳然時無賢愚語詩者必求之聖俞聖¶
<pb:KR4d0069_SBCK_042-11b>¶
俞亦自以其不得志者樂於詩而發之故其平生所¶
作於詩&KR0057;(一作/最)多世旣知之矣而未有薦于上者昔¶
王文康公甞見而歎曰二百年無此作矣雖知之深¶
亦不果薦也&KR0002;使其幸得用於朝廷作爲雅頌以歌¶
詠大宋之功德薦之清廟而追商周魯頌之作者豈¶
不偉歟奈何使其老不得志而爲窮者之詩乃徒發¶
於蟲魚物𩔖羇愁感歎之言世徒喜其工不知其窮¶
之乆而將老也可不惜哉聖俞詩旣多不自收拾其¶
妻之兄子謝景初懼其多而易失也取其自洛陽至¶
于呉興已來所作次爲十卷予甞嗜聖俞詩而患不¶
<pb:KR4d0069_SBCK_042-12a>¶
能盡得之遽喜謝氏之能𩔖次也輒序而藏之其後¶
十五年聖俞以疾卒于京師余旣&KR0152;而銘之因索于¶
其家得其遺藁千餘篇并舊所藏掇其尤者六百七¶
十七篇爲一十五卷嗚呼吾於聖俞詩論之詳矣故¶
不復云廬陵歐陽脩序¶
居士集卷第四十二¶
　熈寧五年秋七月男發等編定¶
　　紹熈二年三月郡人孫謙益挍正¶
<pb:KR4d0069_SBCK_042-12b>¶
送曽鞏序與其(一無/其字)京師之人(四字一作/士大夫)¶
送田畫序十三四(一作十/四五)其在(一作/其存)爲蜀所侵(四字/一作)¶
(入於/蜀)如一郡縣吏(一作&KR0002;取/一郡縣吏)功最多於時語名將者¶
稱田氏(一作最有功故當時/語名將者稱田氏)于家(一作/其家)反衣(一作/反以)通¶
敏(一作/精敏)三峽(此下一/有其字)以取(一作/而取)¶
謝氏詩序泯没(此下一/有必字)¶
送張唐民序爵福之勸(福一/作禄)豈必(一作豈/皆必)而忘(一作/而亡)¶
又失(一作/乆失)三月(一作/五月)¶
送王陶序五陽而一隂(一作一隂/而五陽)直可決之(一作則/可直決)¶
(之)泰交而大(大一/作泰)用其剛(一無/其字)以正以禮以&KR0003;以和¶
<pb:KR4d0069_SBCK_042-13a>¶
(宋文粹作以禮/以正以和以&KR0003;)隂險而小人多(而一/作之)君之力學(四字/上一)¶
(有&KR0002;/字)施之於事(一無/之字)¶
<pb:KR4d0069_SBCK_042-13b>¶
